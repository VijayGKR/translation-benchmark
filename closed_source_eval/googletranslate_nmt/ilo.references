"Addaan kami ti 4-a-bulan a babbao a dati ket diabetic ngem saan itan," nainayonna.
Impalagip ni Dr. Ehud Ur, propesor ti medisina iti Dalhousie University idiay Halifax, Nova Scotia ken daulo ti klinikal ken sientipiko a dibision ti Canadian Diabetes Association a ti panagsukisok ket adda pay laeng kadagiti damdamo nga aldawna.
Kas iti dadduma nga eksperto, pagduaduaanna no mabalin a maagasan ti diabetes, napaliiwna a dagitoy a duktal ket awan pakainaiganna kadagiti tattao nga addaanen iti Type 1 a diabetes.
Idi Lunes, inwaragawag iti publiko ni Sara Danius, permanente a sekretaria ti Komite iti Nobel para iti Literatura ti Sweden Academy, bayat ti maysa a programa iti Sveriges Radio iti Sweden a saan a direkta a naawagan ti komite ni Bob Dylan maipanggep iti pannangabak daytoy iti 2016 Premio Nobel iti Literatura ti Nobel, ket binaybay-andan ti insayangkatda a maawagan daytoy.
Kinuna ni Danius, “Awan ti ar-aramidenmi ita. Immawagak ken nagpaw-itak iti email iti kaasitgan a kaduana ket nakaawatak iti nasasayaat a sungbat. Ita, umanay daydiayen.”
Iti napalabas, imbaga ti CEO ti Ring, a ni Jamie Siminoff, a nangrugi iti kompania idi saan a mangngeg ti doorbellna idiay garahena.
Nagaramid isuna ti WiFi a doorbell, kinunana.
Kinuna ni Siminoff nga iti naglakwanda ket pimmigsa kalpasan ti panagparangna idi 2013 idiay pabuya a Tangke ti Pating no sadinno a dagiti hurado ti pabuya ket saanda pinondoan ti negosio.
Idi arinunos ti 2017, nagparang ni Siminoff iti paglakuan nga istasion ti telebision a QVC.
Nakiareglo ti Ring iti maysa nga asunto ti kalabanna a kompania ti seguridad, ti ADT Corporation.
Idinto a maysa nga eksperimental a bakuna ti agparparang a mabalin a makakissay iti mortalidad ti Ebola, agingga ita, awan pay dagiti droga a nalawag a mangipaneknek iti kinaepektiboda a makaagas kadagiti agdama nga impeksion.
Iti maysa a mainom nga antibody, Zmapp, idi un-unana ket nangipakita iti kinamayatna, ngem dagiti pormal a panagadal ket mangibaga nga iti daytoy ket addaan ti basbassit a benepisio a sapsapulenda iti panangprebentar ti patay.
Iti pannubok ti PALM, nagserbi a kontrol ti Zmapp, kayatna sawen nga inusar dagiti sientista daytoy a kas pagibasaran ket inkomparada ti tallo pay a sabali a panangagas iti daytoy.
Suportaan ti USA Gymnastics ti surat ti Komite para iti Olympics ti Estados Unidos ken awatenna iti talaga a kasapulan a pamilya ti Olympics tapno ipakitada iti natalged nga aglawlaw para kadagiti amin nga atleta.
Umannugottayo iti waragawag ti USOC a dagiti interes dagiti atletatayo ken dagiti club, ken dagiti isportda, ket mabalin a mas maserbian babaen ti iyaaddang nga addaan iti panagbalbaliw iti uneg ti organisasiontayo, a saan ket a panangikkat iti sertipikasion.
Suportaran ti USA Gymnastics ti independiente nga imbestigasion a mabalin a manglawag no kasano a ti panagabuso a ti kinakarona ket situtured nga inladawan dagiti nakalasat ken ni Larry Nassar ket nakabaybayag a saan a naduktalan, ket sisasagana iti ania man a masapul ken mainugot a panagbalbaliw.
Addaan iti agpada a panggep ti USA Gymnastics ken ti USOC — ti mamagbalin iti isport a gymnastics, ken dadduma pay, a natalged para kadagiti atleta tapno magun-odda ti arapaapda iti natalged, positibo ken napabileg nga aglawlaw.
Iti unos ti 1960s, nagobra ni Brzenzinski a kas mammagbaga ni John F. Kennedy ken kalpasanna iti administrasion ni Lyndon B. Johnson.
Kabayatan ti panagpipili idi 1976 kinaduana ni Carter iti polisiya ti ruar, santo nagserbi a kas Advisor ti Nasional a Seguridad (NSA) nangrugi ti 1977 agingga ti 1981, simmaruno ken ni Henry Kissinger.
Kas NSA, tinulunganna ni Carter a diplomatiko a mangasikaso kadagiti aramid ti lubong, kas ti Camp David Accords, 198; panagnormalisa iti relasion ti US-Tsina idi maudi a dekada ti 1970s; iti Robolusion idiay Iran, a nangidaulo ti krisis ti pannakautibo idiay Iran, 1979; ken iti panagdarup ti Soviet idiay Afghanistan, 1979.
Ti pelikula, a pagbidaan da Ryan Gosling ken Emma Stone, ket nakaawat iti nominasion iti amin a dadakkel a kategoria.
Nakaawat da Gosling ken Stone iti nominasion para iti Kalalaingan nga Aktor ken Aktres, kas panagsaganadda.
Dagiti dadduma pay a nominasion ket pakairamanan ti Kapintasan a Pelikula, Kalaingan a Direktor, Kasayaatan a Cinematography, Disenio ti Kawes, Panagedit iti Pelikula, Orihinal nga Score, Disenio ti Produksion, Panagedit iti Uni, Panaglalaok iti Uni ken Orihinal nga Screenplay.
Dua a kanta a naggapu iti pelikula, ti Audition (The Fools Who Dream) ken ti City of Stars, ti nakaawat iti nominasion para iti kapintasan nga orihinal a kanta. Nakaawat ti studio ti Lionsgate  iti 26 a nominasion - ad-adu ngem iti ania man a sabali nga studio.
Idi rabii ti Domingo, ti Presidente ti Estados Unidos a ni Donald Trump, iti saona a naiyebkasna babaen ti press secretary, ket imbagana a dagiti buyot ti Estados Unidos ket pumanawen iti Syria.
Iti pakaammo ket naaramid idi malpas ni Trump a nakipatang iti telepono ken ni Presidente ti Turkia Recep Tayyip Erdoğan.
Ti Turkey ket mangsublat a mangbantay kadagidiay natiliw a mannakilaban nga ISIS , kuna iti naibaga, dagiti nasion ti Europa ket inlaksidda a pagawiden.
Saan laeng a paneknekan daytoy a sumagmamano kadagiti dinosaur ket addaan dutdot, nakawarasen ti maysa a teoria, ngem mangted pay daytoy kadagiti detalye a kaaduanna a di maited dagiti fossil, kas koma iti maris wenno tallo a dimension nga urnos.
. Ibaga dagiti sientista a ti dutdot daytoy nga ayup ket maradaga a kas kastanias ti ngato nga adda ti nakusnaw wenno kakulay ti carotenoid ti tianna.
Ti naduktalanda ket mangted met iti pagpampanunotan iti panagbaliw dagiti dutdot kadagiti billit.
Gapu ta dagiti dutdot ti dinosaur ket saan a naaramid a nalaing ti ungkayna, a maawagan iti rachis, ngem addaan iti sabsabali pay a langana a kas dutdot — rungo ken babassit a saw-it — impasimudaag dagiti agsuksukisok ga dagiti ungkay ket mabalin a maud-udi a pannakapasayaat ti ebolusion a kas iparangarang dagitoy.
Isingsingasing ti istruktura ti dutdot a saan a mausar dagitoy iti panagtayab ngem ketdi para iti pannakatimbeng ti temperatura wneno kas maiparang. Insingasing dagiti agsuksukisok nga uray no ipus daytoy ti maysa a naubing a dinosaur, ipakita ti sampol ti dutdot ti nataengan a saan ket nga iti piek.
Insingasing dagiti manangsarsarak nga, uray pay a daytoy ket ipos ti ubing a dinosaur, ti pagwadan ket mangipakita iti nataengan a baba saan nga iti baba ti piyek.
Bimtak ti lugan a bomba ti ulo a pagtaengan ti pulisia idiay Gaziantep, Turkey idi kalman ti bigat a nangpapatay iti dua nga opisial ti polis ken nangsugat iti nasurok duapulo a tattao.
Imbaga ti opisina ti gobernador a sangapulo ket siyam kadagiti nadangran ket opisial ti polis.
Imbaga dagiti polis a pagsuspetsaanda ti maysa a napabasol a militante a Daesh (ISIL) a responsable iti atake.
Naammuanda nga ket agtigtignay ti Init a kapada dagiti kangrunaan a prinsipio a kas iti dadduma a bituen: Naammuan a ti aktibidad ti amin a bituen iti sistema ket paggarawen ti kinaraniagda, panagrikusda, ken awanen sabali pay.
Musar nga agpada ti panagrikus ken kinaraniag tapno maammuan ti Rossby a numero ti maysa a bituen, a mainaig iti agus ti plasma.
No basbassit ti numero ti Rossby, saan unay nga aktibo ti bituen no maipanggep kadagiti magnetic reversal.
Kabayatan ti panagbiahena, namin-adu a naipasango ni Iwasaki iti problema.
Tinakawan isuna dagiti pirata, kinagat ti aguuyong nga aso idiay Tibet, nanglibas iti kasarna idiay Nepal ken natiliw idiay India.
Agandar ti 802.11n standard iti agpada a 2.4Ghz ken 5.0Ghz a frequency.
Palubosan daytoy a paatras a maibagay iti 802.11a, 802.11b ken 802.11g, basta la ketdi addaan dua a radio ti base station.
Adayo a napaspaspas dagiti pegges ti 802.11n ngem kadagiti immun-una iti daytoy nga addaan iti kangatuan a mapattapatta a kapaspas a 600Mbit/s.
Ni Duvall, a sikakasar ken addaan iti dua nga annak a nataengan, ket saan a nakaibati ti dakkel nga impresion ken ni Miller, nga isu ti nakainaigan ti istoria.
Idi saludsodenda no ania ti makunana, imbaga ni Miller, “Adu la unay ti sawsawen ni Mike bayat ti bista…  agsagsaganaak idi isu a saanko unay a nangngegan ti  imbagbagana.”
“Ikarigatanmi a kissayan ti emision ti carbon dioxide kada bilang ti GDP ti dakkel a baet babaen ti level idi 2020 gapu idi 2005”, kuna ni Hu.
Saanna nga inkeddeng no kasano ti kaadu ti makissay, ibagbagana laeng nga agpannuray iti mapataud ti ekonomia ti China.
Inawis ni Hu dagiti dumadakkel a pagilian a “lisian ti daan nga aramid nga agrugit umuna sakbay agdalus.”
Innayonna a “saan nga idawat kaniada a mangala ti obligasion a lumampas ti lebel ti panagdakkelda, responsibilidad, ken kabaelan”
Inpresentar ti Grupo ti Panagadal ti Iraq ti reportna iti 12.00 GMT ita nga aldaw.
Impakdaarna nga Awan iti makasigurado nga aniaman iti aramiden idiay Iraq iti daytoy a kanito ket mangpasardeng iti gubat, panagraira iti kinabayolente, wenno iti papan iti riribok.
Nangrugi ti Report nga adda ti pangaasi iti nawaya a debate ken ti panagaramid ti concensus ti Estados Unidos panggep kadagiti paglintegan para iti Tengnga a Daya.
Kritikal la unay ti report iti dandani amin nga aspekto ti agdama a polisia ti Ehekutibo maipanggep iti Iraq ket ipaganetgetna ti madagdagus a pannakabalbaliw ti direksion.
Iti umuna kadagiti 78 a rekomendasionna ket ti maysa a baro a diplomatiko nga inisiatibo ket masapul a maaramid sakbay iti udi daytoy a tawen tapno masalakniban ti border ti Iraq kontra kadagiti naranggas nga ibaballaet ken tapno maipatakder manen ti diplomatiko a relasionna kadagiti karrubana.
Ti agdama a senador ken First Lady ti Argentina a ni Cristina Fernandez de Kircher inyanunsiona idi kalman iti rabii ti panagkandidatona kas presidente idiay La Plata, maysa nga ili a 50 a kilometro (31 milia) manipud Buenos Aires.
Impakaammo ni Mrs. Kircher ti intensionna a tumaray para ti pagkapresidente idiay Argentene Theathre, iti pareho nga lokasion nga inusarna idi rugianna iti kampanyana idi 2005 para iti Senado kas miembro iti delegasion ti probinsia iti Buenos Aires.
Napasgedan ti debate gapu iti kontrobersia maipanggep iti pannakagastos ti ayuda ken rekonstruksion idi kalkalpas ti bagyo a Katrina; a nagaangawan nga inawagan ti sumagmamano a konserbatibo a piskal iti “Bush's New Orleans Deal.”
Ti naruay a kritisismo bayat ti panangtarimaan ket nakaiturong iti ayan ti pannakaiyawat ti kontrata ti panangtarimaan kadagiti taga-uneg iti Washington.
Nasurok nga uppat a milion a tattao ti napan idiay Roma tapno tumabuno ti lamay.
Ti bilang dagiti tattao a timmabuno ket nagdakkel isu a saan a maikkan amin ti waya a mapan ti tabon idiay St. Peter's Square.
Sumagmamano a dadakkel ti iskrinna a telebision ti naipuesto iti nadumaduma a paset ti Roma tapno makabuya dagiti tattao iti seremonia.
Iti sabsabali pay a siudad iti Italia ken iti nga lubong, aglalo iti Poland, naaramid dagiti isu met la a setup, a binuya ti adu a tao.
Dinillaw dagiti historiador dagiti naudi nga annuroten ti FBI a mangipangpangruna kadagiti rekursosda kadagiti kaso a nalaka a masolbar, nangruna kadagiti kaso ti natakaw a luglugan, a ti intensionna ket mapangato ti kaadu ti panagballigi ti ahensia.
Inrugi nga ikkan ti pondo ti Kongreso ti inisiatibo para ti kinaalas idiay piskal idi 2005 ken espesipiko nga imbagada a masapul a mangted ti FBI ti 10 nga ahentena para ti pornograpiya kadagiti nataengan.
Nakaaramid ti kangatuan a puntos ni Robin Uthappa, 70 a taray ti 41 laeng a bola bayat ti panangtirana ti 11 nga uppat ken 2 nga innem.
Dagiti makentengnga nga urnos a batsmen, Sachin Tendulkar ken Rahul Dravid, ket nasayaat ti naubrada ken nakaaramid ti gasot a panagtaray a panagkapareha.
Ngem, kalpasan a maabakda iti captain's wicket, nakaaramid laeng ti India iti 36 a run a nakaabakanna iti 7 a wicket tapno mapalpasna dagiti inning.
Simmangpet iti Singapore ni U.S. President George W. Bush iti agsapa ti Nobiembre 16, a panangrugina iti makalawas a panagbisitana iti Asia.
Kinablaawan isuna ti Deputy Prime Minister ti Singapore a ni Wong Kan Seng ket nagpatanganda dagiti bambanag maipapan ti panagnegosio ken terorismo a kaduada ti Prime Minister ti Singapore a ni Lee Hsien Loong.
Kalpasan ti makadominggo a pannakaabak ti kagudua a termino nga eleksion, imbaga ni Bush kadagiti agbuybuya ti panangpalawa ti negosio idiay Asia.
Immanamong ni Prime Minister Stephen Harper a maipatulod ti “Clean Air Act” ti gobierno tapno mapagadalan ti maysa nga amin-a-partido a komite sakbay ti maikadua a pannakabasa daytoy, kalpasan ti 25 a minuto a panagpatangda iti lider ti NDP a ni Jack Layton idi Martes iti PMO.
Indawat ni Layton ti pannakabalbaliw iti gakat dagiti konserbatibo para iti aglawlaw kabayatan ti pannakitaripnong iti PM, a dumawdawat iti “maminpinsan ken kompleto a pannakabaliw ti pannakaisurat” ti gakat para iti aglawlaw ti partido a Konserbatibo.
Sipud nangrugi ti pederal a gobierno ket immaddang tapno mangkontrol ti panagpondo ti ospital iti Mersey idiay Devonport, Tasmania, ti gobierno ti estado ken dadduma a pederal nga MP ket binabalawda dayta nga aramid a kas pannakipabuya para iti pangrugian ti eleksion ti pederal a maaramid inton Nobiembre.
Ngem imbaga ti Prime Minister a ni Joh Howard a ti linteg ket para laeng masalakniban dagiti pasilidad ti ospital kontra iti pannakaibaba ti gradoda ti Gobierno ti Tasmania, ket nangted ti nayun a AUD$45 milion.
Kuna iti kabaruan a padamag, ti basa iti pantar ti baybay ket mangibaga a naaramid ti tsunami. Adda ti dadduma a napasamak a tsunami a nairekord it asideg iti Pago Pago ken Niue.
Awan iti dakkel a dadael wenno dagiti nadangran a naipadamag idiay Tonga, ngem temporario a nagpukaw ti elektrisidad, a naipadamag a nanglapped kadagiti autoridad ti Tonga a makaawat iti pakdaar ti tsunami nga inruar ti PTWC.
Sangapulo-ket-uppat a pagadalan iti Hawaii nga adda wenno asideg iti baybay ti nakaserra pay laeng iti Mierkoles uray pay no naikkaten dagiti pakdaar.
Inakseptar ni George W. Bush a Presidente ti U.S. dayta a pakaammo.
Ti parasarita ni Bush a ni Gordon Johndroe, inawaganna ti kari ti North Korea a “maysa a dakkel nga addang nga agturong iti panggep a pannakaragpat iti  mapaneknekan a pannakaikkat ti nuklear iti peninsula a Korea.”
Ti maika-sangapulo a nainaganan a bagyo ti panawen ti Panagbabagyo ti Atlantiko, Subrtropikal a Bagyo Jerry, nagparang ti Baybay Atlantiko ita nga aldaw.
Ibagbaga ti National Hurricane Center (NHC) nga itatta nga oras awan ti peggad a maited ni Jerry ditoy daga.
Inistima ti U.S. Corps of Engineers nga 6 a pulgada ti tudo ti mabalin a manggiwang iti dati a nadadaelen a tambak.
Ti Ninth a Ward, a nalayus iti agingga iti kangato a 20 kadapan kabayatan ti Hurricane Katrina, ket madama a pagatsiket ti danumna ta naglupias ti levee nga adda iti asideg.
Agleplepias ti danum idiay tambak nga addaan seksion a 100 kadapan ti lawana.
Iti Administrador ti Commons a ni Adam Cuerden ket nangiebkas iti pannakaupayna kadagiti panangikkat idi nagsao isuna iti Wikinews idi naudi a bulan.
"Rugrugi pay lang, agul-ulboden [ni Wales] kadatayo. Umuna, babaen ti panangipakitana a legal a rason daytoy. Maikadua, babaen ti panagpammarangna a dengdenggennatayo, agingga a naikkat ti inaramidna nga art.
Gapu ta adu ti masuron a tattao, adda panangikagumaan a mangpanday iti linteg maipapan iti sexual a linaon ti site a mangho-host iti minilion a lisensiado a media.
Kaaduanna a pattapatta ti naaramid nga obra, ngem ti naisurat ti programa tapno matulad dagiti naiwayat nga obserbasion iti galaxy ti Sagittarius.
Ti epekto a sapsapulen ti grupo ket ti makaigapu kadagiti puersa ti gravity iti nabaetan ti dark matter ti galaxy ken ti dark matter ti Milky Way.
Kas iti panangguyod ti bulan iti Daga, a mangigapu iti panagatab ken panagugot ti danum ti baybay, kasta met ti Milky Way iti panangguyodna iti galaxy ti Sagittarius.
Nabalinan dagiti sientista nga inkeddeng a ti dark matter ket apektaranna ti dadduma pay a dark matter iti isu met la a wagas a kas iti regular a matter.
Ibaga daytoy a teoria nga adu kadagiti dark matter nga aglawlaw iti galaxy ket mabirukan aglawlaw iti galaxy a kasla halo, ket naaramid ti adu a babassit a partikulo.
Impakita dagiti report iti telebision ti puraw nga asuk nga aggapu iti planta.
Dagiti lokal nga autoridad ket nagpakdaar kadagiti residente iti aglawlaw ti planta nga agtalinaedda ti uneg ti balayda, iddependa dagiti airconda, ken saanda nga uminom iti danum ti gripo.
Manipud ti nuklear nga ahensia ti Japan, dagiti radioactive casesium ken iodine ket nailasin idiay planta
Pattapattaen dagiti agturay a daytoy ket mangipakita a dagiti pagianan ti uranium fuel idiay lugar ket mabalin bemmtak ken naglepias.
Nadiskobre ni Dr. Tony Moll ti Extremely Drug Resisant Tuberculosis (XDR-TB) iti rehion a KwaZulu-Natal iti Abagatan nga Africa.
Ti maysa nga interbiu, kinunana a ti klasena ket “nakabutbuteng ken makapadanag gapu ti nakangatngato a bilang ti patayenna.”
Pampanunoten ni Dr. Moll a mabalin nga iti ospital ti nakaimpektaran ti dadduma a pasiente iti dayta a bacteria, ken kasta met ti napasamak iti dua ken ad-adu pay nga agtrabtrabaho iti ospital.
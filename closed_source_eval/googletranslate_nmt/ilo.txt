"Addaantayo itan kadagiti 4-bulan a mice a saan a diabetic a dati a diabetic," innayonna.
Pinakdaar ni Dr. Ehud Ur, propesor ti medisina idiay Dalhousie University idiay Halifax, Nova Scotia ken chair ti clinical and scientific division ti Canadian Diabetes Association a ti panagsirarak ket adda pay laeng iti nasapa nga aldaw.
Kas iti dadduma pay nga eksperto, agduadua no maagasan ti diabetes, ta madlawna a dagitoy a natakuatan ket awan pakainaiganna kadagiti tattao nga addaanen iti Type 1 diabetes.
Idi Lunes, ni Sara Danius, permanente a sekretario ti Nobel Committee for Literature iti Swedish Academy, ket nangipakaammo iti publiko bayat ti programa iti radio iti Sveriges Radio idiay Sweden a ti komite, a di makadanon a direkta ken ni Bob Dylan maipapan iti panangabakna iti 2016 a Premio Nobel iti Literatura, ket binaybay-anna dagiti panagreggetna a mangdanon kenkuana.
Kinuna ni Danius, "Ita pay laeng awan ti ar-aramidenmi. Nagtawag ken nangipatulodak kadagiti email iti kaasitgan a kolaboradorna ken nakaawatak kadagiti nainggayyeman unay a sungbat. Iti agdama, sigurado nga umdasen dayta."
Sakbayna, kinuna ti CEO ni Ring a ni Jamie Siminoff a nangrugi ti kompania idi saan a mangngeg ti doorbell-na manipud iti tiendaan iti garahena.
Nangaramid iti WiFi door bell, kinunana.
Kinuna ni Siminoff a simmang-at ti panaglako kalpasan ti panagparangna idi 2013 iti maysa nga episode ti Shark Tank a sadiay ti show panel ket nagkedked a nangpondo iti startup.
Idi arinunos ti 2017, nagparang ni Siminoff iti shopping television channel a QVC.
Narisut met ni Ring ti darum iti kakompetensiana a kompania ti seguridad, ti ADT Corporation.
Nupay agparang a kabaelan ti maysa nga eksperimental a bakuna a pabassiten ti ipapatay iti Ebola, agingga ita, awan pay ti nalawag a naipakita nga agas a maibagay a pangagas iti agdama nga impeksion.
Maysa nga antibody cocktail, ti ZMapp, ti immuna a nangipakita iti kari iti tay-ak, ngem impamatmat dagiti pormal a panagadal a basbassit ti pagimbaganna ngem iti sapsapulen iti pananglapped iti ipapatay.
Iti PALM trial, nagserbi ti ZMapp kas kontrol, kayatna a sawen nga inusar dayta dagiti sientista kas baseline ken inkomparada ti tallo a dadduma pay a panangagas iti dayta.
Suportaran ti USA Gymnastics ti surat ti United States Olympic Committee ken awatenna ti naan-anay a kasapulan ti pamilia ti Olimpiada a mangitandudo iti natalged nga aglawlaw para kadagiti amin nga atletatayo.
Umanamongkami iti kinuna ti USOC a ti interes dagiti atleta ken clubmi, ken ti isportda, ket mabalin a nasaysayaat a maserbian babaen ti panagabante iti addaan kaipapanan a panagbalbaliw iti uneg ti organisasionmi, imbes a desertipikasion.
Suportaran ti USA Gymnastics ti agwaywayas nga imbestigasion a mabalin a mangsilnag iti lawag no kasano a ti panangabuso iti proporsion a situtured unay nga inladawan dagiti nakalasat ken ni Larry Nassar ket mabalin a saan a naduktalan iti kasta unay a kabayag ken arakupenna ti aniaman a kasapulan ken maitutop a panagbalbaliw.
Agpada ti panggep ti USA Gymnastics ken ti USOC — pagbalinen ti isport a gymnastics, ken dadduma pay, a natalged agingga a mabalin para kadagiti atleta a mangsurot kadagiti arapaapda iti natalged, positibo ken naikkan iti pannakabalin nga aglawlaw.
Iti intero a tawtawen ti 1960, ni Brzezinski ket nagtrabaho para kenni John F. Kennedy a kas ti mamalbalakadna ken kalpasanna ti administrasion ni Lyndon B. Johnson.
Bayat dagiti panagpili idi 1976 isu ket binalakadanna ni Carter iti ganggannaet a patakaran, kalpasanna nagserbi a kas ti Nailian a Mamalbalakad ti Seguridad (NSA) manipud idi 1977 aginggana idi 1981, a simmaruno kenni Henry Kissinger.
Kas NSA, isu ket timmulong kenni Carter iti diplomatiko a panangtaming kadagiti sangalubongan nga aramid, a kas dagiti Tulag ti Camp David, 1978; normalisasion ti relasion ti E.U.–Tsina impagarup ti naladaw a 1970s; ti Rebolusion ti Iran, a nangiturong ti krisis ti hostage ti Iran, 1979; ken ti panangraut ti Soviet idiay Afghanistan, 1979.
Ti pelikula, a nakairamanan da Ryan Gosling ken Emma Stone, ket nakaawat kadagiti nominasion iti amin a kangrunaan a kategoria.
Nakaawat da Gosling ken Stone kadagiti nominasion para iti Best Actor ken Actress a nagsasaruno.
Dagiti dadduma pay a nominasion ket mairaman ti Kasayaatan a Ladawan, Direktor, Sinematograpia, Disenyo ti Kostume, Film-editing, Orihinal nga Iskor, Disenyo ti Produksion, Panag-edit ti Uni, Panaglaok ti Uni ken Orihinal nga Screenplay.
Dua a kanta manipud iti pelikula, ti Audition (The Fools Who Dream) ken City of Stars, ti nakaawat kadagiti nominasion para iti kasayaatan nga orihinal a kanta. Ti Lionsgate studio ket nakaawat ti 26 a nominasion — ad-adu ngem ti ania man a sabali nga estudio.
Idi naladaw a Domingo, ni United States President Donald Trump, iti statement nga intedna babaen ti press secretary, inyanunsiona a pumanaw dagiti tropa ti US iti Syria.
Naaramid ti anunsio kalpasan a nakisarita ni Trump iti telepono ken ni Turkish President Recep Tayyip Erdoğan.
Ti Turkey ket mangala met iti panangbantay kadagiti natiliw a mannakigubat ti ISIS a, kinuna ti statement, nagkedked dagiti nasion ti Europa nga agsubli iti pagilianda.
Daytoy ket saan laeng a mangpasingked a ti urayno sumagmamano a dinosaur ket addaan kadagiti dutdot, ti teoria a dati a nasaknap, ngem mangipaay kadagiti detalye a dagiti fossil ket sapasap a saan a saan, a kas ti kolor ken tallo-dimensional a panagurnos.
. Kuna dagiti sientista a ti dutdot daytoy nga animal ket kayumanggi kas kastania ti rabawna nga addaan iti nalabaga wenno carotenoid ti kolorna a baba.
Ti nasarakan ket mangipaay met iti pannakaawat iti ebolusion dagiti dutdot kadagiti tumatayab.
Gapu ta dagiti dutdot ti dinosaur ket awan ti nasayaat ti pannakapatanorda a shaft, a maawagan iti rachis, ngem addaanda kadagiti dadduma pay a tampok dagiti dutdot — dagiti barb ken barbules — dagiti managsirarak ket nangipagarup a ti rachis ket nalabit maysa a naud-udi nga ebolusionario a panagrang-ay a dagitoy a dadduma pay a tampok.
Ipasimudaag ti estruktura dagiti dutdot a saan a nausar dagitoy iti panagtayab no di ket para iti panangregulate iti temperatura wenno panangiparang. Insingasing dagiti managsirarak nga, uray no daytoy ti ipus ti agtutubo a dinosaur, ti sample ipakitana ti nataengan a dutdot ken saan a ti chick’s down.
Insingasing dagiti managsirarak nga, uray no daytoy ti ipus ti agtutubo a dinosaur, ti sample ipakitana ti nataengan a dutdot ken saan a ti chick’s down.
Maysa a bomba ti kotse a bimtak iti hedkuarter ti polisia sadiay Gaziantep, Turkey idi agsapa kalman ti nakatayan ti dua nga opisial ti polisia ken nakasugatan ti nasurok a duapulo a dadduma pay a tattao.
Kinuna ti gobernador a sangapulo ket siam kadagiti nasugatan ket polis.
Kinuna ti polis a suspetsada ti maipagarup a militante ti Daesh (ISIL) a responsable iti panangraut.
Natakuatanda a ti Init ket agtigtignay kadagiti isu met laeng a kangrunaan a prinsipio a kas kadagiti dadduma a bituen: Ti aktibidad ti amin a bituen iti sistema ket nasarakan a maiturong babaen ti kinaraniagda, ti panagrikusda, ken awanen ti sabali.
Ti kinaraniag ken panagrikus ket maus-usar a sangsangkamaysa tapno maikeddeng ti Rossby a numero ti maysa a bituen, a mainaig iti panagayus ti plasma.
No basbassit ti numero ti Rossby, saan unay nga aktibo ti bituen no maipapan kadagiti magnetiko a panagbaliktad.
Bayat ti panagbiahena, adu a gundaway a narigatan ni Iwasaki.
Isu ket tinakaw dagiti pirata, rinaut idiay Tibet babaen ti maysa a narungsot nga aso, nakalibas iti panagasawa idiay Nepal ken naaresto idiay India.
Ti 802.11n a pagalagadan ket agtartaray nga agpada kadagiti 2.4Ghz ken 5.0Ghz a frekuensia.
Daytoy ket mangipalubos daytoy nga agpaatras a maitunos iti 802.11a, 802.11b ken 802.11g, no la ketdi ti batayan nga estasion ket addaan kadagiti doble a radio.
Dagiti kapartak ti 802.11n ket substansial a naparpartak ngem dagiti immun-una kenkuana nga addaan iti kangatuan a teoretiko a panaglabas iti 600Mbit/s.
Ni Duvall, a naasawaan nga addaan iti dua nga nataengan nga annak, ket saan a nangibati iti dakkel nga impresion ken ni Miller, a nakainaigan ti estoria.
Idi napagsaludsodan ti komento, kinuna ni Miller, "Adu ti pagsasaritaan ni Mike bayat ti panagdengngeg...agsagsaganaak isu a diak unay mangngeg ti ibagbagana."
"Ikagumaanmi a kissayan ti carbon dioxide emissions iti tunggal yunit ti GDP babaen ti naisangsangayan a margin inton 2020 manipud iti 2005 a lebel," kinuna ni Hu.
Saanna nga inkeddeng ti bilang para kadagiti pannakakissay, a kunana a maaramid dagitoy maibatay iti economic output ti China.
Pinaregta ni Hu dagiti narangrang-ay a pagilian "a liklikanda ti daan a dana ti panangmulit nga umuna ken panagdalus inton agangay."
Innayonna a "saan koma, nupay kasta, a makiddaw a mangala kadagiti obligasion a lumablabas iti tukad ti panagrang-ayda, responsibilidad ken kabaelanda."
Indatag ti Iraq Study Group ti reportna iti alas 12.00 GMT ita nga aldaw.
Pakdaaranna Awan ti makagarantiya nga aniaman a kurso ti panagtignay idiay Iraq iti daytoy a punto pasardengenna ti sektariano a gubat, dumakdakkel a kinaranggas, wenno panagdisso nga agturong iti riribuk.
Manglukat ti Report babaen ti panagpakaasi para iti silulukat a debate ken pannakabukel ti panagtutunos idiay Estados Unidos maipapan iti patakaran nga agturong iti Makintengnga a Daya.
Ti Report ket kritikal unay iti dandani tunggal aspeto ti agdama a patakaran ti Ehekutibo nga agturong iti Iraq ken idagadagna ti dagus a panagbalbaliw ti direksion.
Umuna kadagiti 78 a rekomendasionna ket rumbeng a maaramid ti baro a diplomatiko nga aramid sakbay ti ngudo daytoy a tawen tapno masigurado dagiti beddeng ti Iraq maibusor kadagiti bumusbusor a panangibabaet ken maipasdek manen ti diplomatiko a relasion kadagiti kaarrubana.
Inyanunsio ti agdama a senador ken Argentine First Lady Cristina Fernandez de Kirchner ti kandidaturana iti kinapresidente idi malem kalman idiay La Plata, maysa a siudad a 50 kilometro (31 milia) ti kaadayona manipud Buenos Aires.
Inpakaammo ni Mrs. Kirchner ti panggepna nga agkandidato para presidente iti Argentine Theatre, ti isu met laeng a lugar nga inusarna a nangirugi iti kampaniana idi 2005 para iti Senado kas kameng ti delegasion ti probinsia ti Buenos Aires.
Ti debate ket tinignay ti kontrobersia maipapan iti panaggasto iti tulong ken panagbangon manen gapu iti Bagyo a Katrina; nga isu ti sumagmamano a piskal a konserbatibo ket nakakatkatawa a nangimarka ti "Bush's New Orleans Deal."
Ti liberal a kritisismo iti panagregget ti panagbangon manen ket naipangpangruna iti pannakaited dagiti kontrata ti panagbangon manen kadagiti maipagarup a taga-uneg ti Washington.
Nasurok nga uppat a milion a tattao ti napan idiay Roma tapno tumabuno iti pumpon.
Dakkel unay ti bilang dagiti tattao a presente isu a saan a posible a makastrek ti amin iti pumpon idiay St. Peter’s Square.
Sumagmamano a dadakkel nga iskrin ti telebision ti naikabil iti nadumaduma a lugar idiay Roma tapno mabuya dagiti tattao ti seremonia.
Iti adu a dadduma pay a siudad ti Italia ken iti intero a lubong, nangnangruna idiay Poland, naaramid dagiti umasping a setup, a kinita ti nakaad-adu a tattao.
Binabalaw dagiti historiador dagiti napalabas a pagalagadan ti FBI gapu iti panangipamaysada kadagiti rekurso kadagiti kaso a nalaka a marisut, nangruna dagiti kaso ti natakaw a kotse, a panggepda a paaduen ti balligi ti ahensia.
Rinugian ti Kongreso a pinunduan ti naalas nga aramid idi piskal a 2005 ken inkeddengna a masapul nga ipaay ti FBI ti 10 nga ahente iti pornograpia dagiti nataengan.
Ni Robin Uthappa ti nangaramid iti innings highest score, 70 runs iti 41 laeng a bola babaen ti panangdungparna iti 11 fours ken 2 sixes.
Nasayaat ti panagparang dagiti middle order batsmen, da Sachin Tendulkar ken Rahul Dravid, ken nakaaramidda iti sangagasut a run partnership.
Ngem, kalpasan ti pannakaabakna iti wicket ti kapitan ti India ket nakaaramid laeng iti 36 a runs a nakapukaw iti 7 a wickets tapno agpatingga ti innings.
Simmangpet ni U.S. President George W. Bush idiay Singapore idi agsapa ti Nobiembre 16, a nangrugi iti makalawas a panagpasiarna iti Asia.
Isu ket kinablaawan babaen ni Deputy Prime Minister ti Singapore a ni Wong Kan Seng ken napagsasaritaan dagiti isyu ti panagtagilako ken terorismo kenni Primero Ministro ti Singapore a ni Lee Hsien Loong.
Kalpasan ti makalawas a pannakaabakna iti midterm election, imbaga ni Bush kadagiti agdengdengngeg maipapan iti panagsaknap ti panagtagilako idiay Asia.
Immanamong ni Prime Minister Stephen Harper a mangipatulod iti ‘Clean Air Act’ ti gobierno iti maysa nga all-party committee para iti pannakarepaso, sakbay ti maikadua a pannakabasana, kalpasan ti 25 a minuto a panagkitana idi Martes ken ti lider ti NDP a ni Jack Layton iti PMO.
Ni Layton ket nagkiddaw idi kadagiti panagbalbaliw iti bill ti aglawlaw dagiti konserbatibo bayat ti miting iti PM, a nagkiddaw ti "naan-anay ken naan-anay a pannakaisurat manen" ti bill ti aglawlaw ti partido Konserbatibo.
Manipud idi simrek ti Pederal a Gobierno tapno alaenna ti pondo ti ospital ti Mersey idiay Devonport, Tasmania, ti gobierno ti estado ken sumagmamano a pederal nga MP ket binabalawda daytoy nga aramid a kas maysa nga stunt iti pangrugian ti pederal nga eleksion a maawagan inton Nobiembre.
Ngem kinuna ni Prime Minister John Howard a ti aramid ket tapno laeng masalakniban dagiti pasilidad ti ospital manipud iti pannakaibaba ti gobierno ti Tasmania, iti panangtedna iti ekstra nga AUD$45 milion.
Sigun iti kaudian a bulletin, impamatmat dagiti mabasa iti patar ti baybay a napataud ti tsunami. Adda sumagmamano a sigurado nga aktibidad ti tsunami a nairekord iti asideg ti Pago Pago ken Niue.
Awan pay ti naipadamag a dakkel a pannakadadael wenno pannakadangran idiay Tonga, ngem temporario a napukaw ti koriente, a naipadamag a nanglapped kadagiti autoridad ti Tonga a makaawat iti pakdaar ti tsunami nga inruar ti PTWC.
Sangapulo ket uppat a pagadalan iti Hawaii a masarakan iti kosta wenno asideg ti kosta ti naserraan iti intero a Mierkoles nupay naikkat dagiti pakdaar.
Inawat ni U.S. President George W. Bush ti anunsio.
Ti pannakangiwat ni Bush a ni Gordon Johndroe ket inawagan na ti kari ti Amianan a Korea a "maysa a nangruna nga addang nga agturong iti panggep a manggun-od ti maberipika a denuklearisasion ti peninsula ti Korea."
Ti maikasangapulo a nainaganan a bagyo ti panawen ti Bagyo ti Atlantiko, ti Subtropikal a Bagyo a Jerry, ket nabukel idiay Taaw Atlantiko ita nga aldaw.
Kuna ti National Hurricane Center (NHC) nga iti daytoy a punto awan ti pangta ni Jerry iti panagdisso.
Pinattapatta ti U.S. Corps of Engineers a ti 6 a pulgada a tudo ti mabalin a mangburak kadagiti dati a nadadael a levees.
Ti Ninth Ward, a nakakita iti layus nga agingga iti 20 a pie bayat ti Bagyo a Katrina, ket agdama nga adda iti danum nga agingga iti siket gapu ta naabbungotan ti asideg a levee.
Agburburek ti danum iti rabaw ti levee iti paset a 100 a pie ti kalawana.
Inyebkas ni Commons Administrator Adam Cuerden ti pannakaupayna gapu kadagiti pannakaikkat idi nakisarita iti Wikinews idi napan a bulan.
"Isu [Wales] ket kangrunaan a nagulbod kadakami manipud idi rugi. Umuna, babaen ti panagtignay a kasla daytoy ket para kadagiti legal a rason. Maikadua, babaen ti panagpammarang nga isu ket dumdumngeg kadakami, aginggana ti pannakaikkatna ti arte."
Ti pannakariribuk ti komunidad ket nangiturong kadagiti agdama a panagregget a mangdraft ti maysa a pagalagadan maipapan ti seksual a linaon para iti site a mangsangaili kadagiti minilion a silulukat a lisensiado a media.
Ti trabaho a naaramid ket kaaduan a teoretiko, ngem ti programa ket naisurat tapno mangtulad kadagiti panagpalpaliiw a naaramid iti galaksi ti Sagittarius.
Ti epekto a sapsapulen ti grupo ket gapuanan dagiti puersa ti panagayus ti danum iti nagbaetan ti nasipnget a banag ti galaksi ken ti nasipnget a banag ti Milky Way.
No kasano a ti bulan ket mangipakat iti panangguyod iti daga, a pakaigapuan ti panagayus ti danum, kasta met ti Milky Way ket mangipakat iti puersa iti galaksi ti Sagittarius.
Nabalinan dagiti sientista nga inkonklusion a ti dark matter apektaranna ti dadduma a dark matter iti isu met laeng a wagas nga ar-aramiden ti regular matter.
Daytoy a teoria ket mangibagbaga a kaaduan a nasipnget a banag iti aglawlaw ti maysa a galaksi ket mabirukan iti aglawlaw ti maysa a galaksi iti maysa a kita ti halo, ken naaramid kadagiti adu a babassit a partikula.
Ipakita dagiti report iti telebision ti puraw nga asuk nga aggapu iti planta.
Ipakdaar dagiti lokal nga autoridad dagiti umili iti asideg ti planta nga agtalinaedda iti uneg ti balay, iddependa dagiti air-conditioner ken saanda nga uminum iti danum iti gripo.
Sigun iti nuclear agency ti Japan, nailasin ti radioactive cesium ken iodine iti planta.
Pattapattaen dagiti autoridad nga ipamatmat daytoy a mabalin a naburak ken agruar dagiti container a nakaidulinan ti uranium fuel iti lugar.
Natakuatan ni Dr. Tony Moll ti Extremely Drug Resistant Tuberculosis (XDR-TB) iti rehion ti South Africa a KwaZulu-Natal.
Iti maysa nga interbiu, kinunana a ti baro a variant ket "nakaro unay a makariribuk ken makapadanag gapu ti nangato unay a fatality rate."
Mabalin a nakaptan ti dadduma a pasiente iti igges iti ospital, panunoten ni Dr. Moll, ket di kumurang a dua ti trabahador iti salun-at iti ospital.

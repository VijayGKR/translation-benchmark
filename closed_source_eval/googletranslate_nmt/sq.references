"Ne kemi tani minj 4 muajsh që nuk janë diabetikë, ndërsa më parë ishin diabetikë", - shtoi ai.
Dr. Ehud Ur, profesor i mjekësisë në Dalhousie University në Halifax, Nova Scotia dhe drejtor i departamentit klinik dhe shkencor në Shoqatën Kanadeze të Diabetit, kërkoi të tregohet kujdes, pasi kërkimi është akoma në fillimet e veta.
Ashtu sikurse disa ekpertë të tjerë, ai është skeptik ndaj kurueshmërisë së diabetit, duke pasur parasysh se këto rezultate nuk kanë lidhje me personat që kanë tashmë diabet të tipit 1.
Të hënën, Sara Daniusi, sekretare e përhershme e Komitetit të Çmimit Nobel për Letërsinë në Akademinë Suedeze, njoftoi publikisht në një program radiofonik të radios "Sveriges" në Suedi, se komiteti, duke mos qenë në gjendje të kontaktojë drejtpërdrejt me Bob Dilanin rreth fitimit të Çmimit Nobel në Letërsi për vitin 2016, kishte ndërprerë përpjekjet për ta kontaktuar.
Daniusi tha: "Në këtë moment nuk po bëjmë asgjë. I kam telefonuar dhe dërguar disa emaile bashkëpunëtorit të tij më të afërt dhe mora përgjigje tepër miqësore. Për momentin, është sigurisht e mjaftueshme "
Më parë, drejtori ekzekutiv i "Ring", Xhemi Siminof, theksoi se shoqëria nisi aktivitetin kur nuk mund ta dëgjonte zilen e derës së dyqanit të tij në garazhin e tij.
Ai tha se kishte konceptuar një zile dere e cila funksiononte përmes WiFi-së.
Siminof tha se shitjet u rritën pas shfaqjes së tij të vitit 2013 në episodin "Shark tank" ku drejtuesit e shfaqjes e refuzuan financimin e biznesit të ri (startup).
Në fund të vitit 2017, Siminofi u shfaq në kanalin televiziv të blerjeve QVC.
"Ring" zgjidhi po ashtu procesin gjyqësor me një shoqëri sigurimi konkurrente,"ADT Corporation".
Edhe pse një vaksinë eksperimentale mund të ulë vdekshmërinë nga ebola, asnjë bar nuk katreguar qartazi deri më sot efektshmëri në trajtimin e një infeksioni ekzistues.
Zmapp, një koktej antitrupash, tregoi në fillim se ishte premtues në këtë fushë, por studimet zyrtare treguan se ishte më pak i dobishëm për parandalimin e vdekjes.
ZMapp shërbeu si kontroll i provës PALM, domethënë shkencëtarët e përdorën si referim dhe e krahasuan me tre trajtimet e tjera.
Ekipi i gjimnastikës i Shteteve të Bashkuara e mbështet letrën e Komitetit Olimpik të Shteteve të Bashkuara dhe pranon nevojën e padiskutueshme të familjes olimpike për promovimin e një ambienti të sigurt për të gjithë atletët tanë.
Ne pajtohemi me deklaratën e Komitetit Olimpik dhe Paraolimpik të Shteteve të Bashkuara se interesat e atletëve dhe klubeve tona, si dhe të sportit të tyre, mund të shprehen më mirë nëpërmjet zbatimit të një ndryshimi kuptimplotë brenda organizatës sonë sesa nëpërmjet heqjes së certifikatave.
USA Gymnastics mbështet një hetim të pavarur që mund të hedhë dritë mbi mënyrën sesi një abuzim i përmasave të përshkruara me aq guxim nga viktimat e Larry Nassar mund të qëndronte i pazbuluar për kaq kohë dhe përkrah çdo ndryshim të nevojshëm dhe të duhur.
"USA Gymnastics" dhe Komiteti Olimpik dhe Paraolimpik i SHBA-ve ndajnë të njëjtin qëllim - ta bëjnë sportin e gjimnastikës dhe disiplina të tjera, sa më të sigurta në mënyrë që atletët të ndjekin ëndrrat e tyre në një mjedis të sigurt, pozitiv dhe motivues.
Gjatë gjithë viteve 1960, Bërzezinski punoi për Xhon F. Kenedin si këshilltar i tij e më pas, në administratën e Lindon B. Xhonsonit.
Në zgjedhjet e vitit 1976, ai këshilloi Karterin për politikën e jashtme e më pas, shërbeu si Këshilltar i Sigurisë Kombëtare (KSK) nga viti 1977 deri në 1981, duke pasuar Henri Kisingerin.
Si këshilltar kombëtar për sigurinë, ai e ndihmoi presidentin Carter në trajtimin diplomatik të çështjeve ndërkombëtare, si Marrëveshjet e Kampit Dejvid, 1978, normalizimin e marrëdhënieve SHBA-Kinë deri në fund të viteve 1970; Revolucionin Iranian që solli krizën e pengjeve në Iran në 1979; si dhe pushtimin sovjetik në Afganistan në 1979.
Ky film, me aktorët Emma Stone dhe Ryan Gosling, u nominua për të gjitha kategoritë kryesore.
Goslingu dhe Stouni u nominuan përkatësisht si aktori dhe aktorja më e mirë.
Nominimet e tjera përfshijnë Filmin, Regjisorin, Kinematografinë, Kostumografinë, Montazhin, Muzikën e filmit, Konceptimin vizual, Montazhin e zërit, Miksimin e zërit dhe Skenarin origjinal më të mirë.
Dy këngë të filmit, "Audition (The Fools Who Dream)" dhe "City of Stars", morën nominimet për këngën më të mirë origjinale. Studioja "Lionsgate" mori 26 nominime - më tepër se çdo studio tjetër.
Në orët e vona të ditës së diel, Presidenti i Shteteve të Bashkuara Donald Trump, në një deklaratë të shpërndarë nëpërmjet sekretarit për shtypin, njoftoi se trupat amerikane do të largohen nga Siria.
Njoftimi u bë pas një bisede telefonike që pati Trampi me presidentin turk, Rexhep Tajip Erdogan.
Gjithashtu, Turqia do të marrë përsipër të ruajë luftëtarët e kapur të Shtetit Islamik të Irakut dhe Sirisë, të cilët shtetet evropiane nuk kanë pranuar t'i riatdhesojnë, -sipas deklaratës.
Kjo konfirmon jo vetëm që të paktën disa dinozaurë kishin pendë, një teori tashmë e njohur, por siguron detaje që nuk mund të sigurohen zakonisht nga fosilet, si ngjyra dhe prezantimi tredimensional.
Sipas shkencëtarëve, në pjesën e sipërme kjo kafshë kishte pendë ngjyrë kafe në gështenjë dhe, në pjesën e poshtme, pendë me një ngjyrë të zbehtë ose karotenoidi.
Ky zbulim na jep po ashtu një ide rreth evolucionit të puplave te shpendët.
Duke qenë se pendët e dinozaurëve nuk kanë një bosht qëndror të zhvilluar mirë, i cili quhet "rachis", por ndajnë me strukturën e pendëve të sotme karakteristika të tjera, si gjembat dhe barbulat, studiuesit arritën në përfundimin se rachis-i mund të ishte një zhvillim evolucionar më i mëvonshëm se këto tipare.
Struktura e pendëve të bën të mendosh se nuk ato përdoreshin në fluturim, por më tepër për të rregulluar temperaturën ose për paraqitjen. Studiuesit janë të mendimit se shembulli tregon një pendë të rrituri, jo një pupël zogu, megjithëse ky është bishti i një dinozauri të vogël.
Studiuesit ishin të mendimit se, megjithëse ky është bishti i një dinozauri të vogël, mostra tregon një pendë të rrituri dhe jo një pupël zogu të vogël.
Një makinë-bombë që shpërtheu dje në mëngjes në rajonin e policisë në Gaziantep të Turqisë vrau dy oficerë policie dhe lëndoi më shumë se njëzet persona të tjerë.
Zyra e guvernatorit tha se nëntëmbëdhjetë prej të plagosurve ishin oficerë policie.
Policia tha se ata dyshojnë se përgjegjës për sulmin mund të jetë një militant i pretenduar i Shtetit Islamik (ISIL).
Ata zbuluan se funksionimi i Diellit bazohet në të njëjtat parime themelore si yjet e tjera. Përfundimet treguan se aktiviteti në të gjitha yjet e sistemit orientohej nga ndriçimi dhe rrotullimi i tyre dhe asgjë tjetër.
Dritësia dhe rrotullimi përdoren bashkë për të përcaktuar numrin e yllit Rossby që ka lidhje me rrjedhën e plazmës.
Sa më e vogël vlera e numrit Rossby (Ro), aq më pak aktiv është ylli në përmbysjen e polaritetit të fushës së tij magnetike.
Iuasaki u ndodh shpesh në vështirësi gjatë udhëtimit të tij.
Ai u plaçkit nga piratët, u sulmua në Tibet nga një qen i tërbuar, shpëtoi nga martesa në Nepal dhe u arrestua në Indi.
Standardi 802.11n operon në të dyja frekuencat 2,4 Ghz dhe 5,0 Ghz.
Kjo do ta lejojë atë që të jetë në mënyrë retroaktive në përputhje me 802.11a, 802.11b dhe 802.11g, me kusht që stacioni bazë të ketë dy radio.
Shpejtësitë e 802.11n janë shumë më të mëdha se ajo e paraardhësve të tij, me një shpejtësi teorikisht maksimale prej 600 Mbit/s.
Duvalli, që është i martuar dhe me dy fëmijë të rritur, nuk i bëri përshtypje të madhe Millerit, me të cilin kishte lidhje kjo histori.
Kur u pyet për komente, Miller tha se "Mike flet shumë gjatë seancës dëgjimore… Unë po përgatitesha, kështu që nuk po e dëgjova vërtet se çfarë po thoshte."
"Ne do të përpiqemi të ulim emetimet e dyoksidit të karbonit për njësi të PBB-së deri në vitin 2020 me një dallim të dukshëm nga niveli i vitit 2005", - pohoi Huja.
Ai nuk caktoi asnjë shifër për shkurtimet e bëra dhe tha se përllogaritja do të bëhet në bazë të prodhimit ekonomik të Kinës.
Huja i nxiti vendet në zhvillim "të shmangnin mënyrën e vjetër sipas të cilës, në fillim, ndotet dhe më pas, pastrohet".
Ai shtoi se: "Sidoqoftë, atyre nuk duhet t'u kërkohet të marrin përsipër detyrime që e tejkalojnë fazën e zhvillimit, përgjegjësinë dhe aftësitë e tyre".
Grupi i studimit mbi Irakun paraqiti raportin e tij sot në 12:00 me orën GMT (ora mesatare e Grinuiçit).
Ai paralajmëron që asnjë nuk mund të garantojë se cilido kurs veprimi në Irak në këtë moment do të ndalojë konfliktet mes sekteve, dhunën në rritje ose një përshpejtim të kaosit.
Raporti fillon me lutjen për një debat të hapur dhe arritjen e një konsensusi në SHBA për politikën ndaj Lindjes së Mesme.
Raporti është tej mase kritik për thuajse çdo aspekt të politikës aktuale ndaj Irakut nga ana e pushtetit ekzekutiv dhe kërkohet një ndryshim i menjëhershëm në këtë drejtim.
I pari ndër 78 rekomandimet e tij është se duhet të ndërmerret një iniciativë e re diplomatike përpara fundit të këtij viti për sigurimin e kufijve të Irakut nga ndërhyrjet armiqësore, si dhe për të rivendosur marrëdhëniet diplomatike me fqinjët e tij.
Senatorja aktuale dhe Zonja e Parë e Argjentinës, Cristina Fernandez de Kirchner, shpalli dje në mbrëmje kandidaturën për presidente në La Plata, një qytet rreth 50 kilometra (31 milje) nga Buenos Airesi.
Znj. Kirshner e shpalli qëllimin e saj për të kandiduar për presidente në Teatrin e Argjentinës, në të njëjtin vend që përdori për të nisur fushatën e saj të vitit 2005 për në Senat si anëtare e delegacionit të provincës së Buenos-Ajresit.
Debati u ndez nga polemikat mbi shpenzimet për ndihmën dhe rindërtimin menjëherë pas uraganit Katrina, të cilat janë etiketuar me humor si "Marrëveshja e Bushit për Nju Orleansin" nga disa konservatorë fiskalë.
Kritikat e liberalëve për përpjekjen për rindërtim janë përqendruar te dhënia e kontratave të rindërtimit te personat e perceptuar se kanë lidhje të brendshme me Uashingtonin.
Mbi katër milionë persona shkuan në Romë për të marrë pjesë në funeral.
Numri i pjesëmarrësve ishte aq i madh, sa s'ishte e mundur që të gjithë të mund të ndiqnin funeralin në Sheshin e Shën Pjetrit.
Disa ekrane të mëdha televizori u vendosën në disa vende në Romë për t'u mundësuar njerëzve teleshikimin e ceremonisë.
Në shumë qytete të tjera të Italisë e në pjesën tjetër të botës, veçanërisht në Poloni, u bënë organizime të ngjashme që u panë nga një numër goxha i madh njerëzish.
Historianët i kanë kritikuar politikat e mëparshme të FBI-së për përqendrimin e burimeve në çështjet që zgjidhen me lehtësi, sidomos në çështjet e makinave të vjedhura, me qëllim rritjen e përqindjes së suksesit të agjencisë.
Kongresi e nisi financimin e iniciativës për aktivitetet e pahijshme në vitin fiskal 2005 dhe specifikoi që FBI-ja duhet të caktonte 10 agjentë për pornografinë për të rriturit.
Robin Utapa arriti rezultatin më të lartë në shërbime, 70 vrapime për vetëm 41 topa, duke goditur 11 katërshe dhe 2 gjashtëshe.
Gjuajtësit e pozicionit të mesit, Sachin Tendulkar dhe Rahul Dravid, u paraqitën mirë dhe realizuan njëqind vrapime së bashku.
Por, pasi humbi portën e kapitenit, India kreu vetëm 36 vrapime, duke humbur 7 porta deri në përfundim të shërbimeve.
Presidenti i SHBA-së Xhorxh U. Bush mbërriti në Singapor mëngjesin e 16 nëntorit, duke nisur një turne njëjavore në Azi.
Ai u mirëprit nga zëvendëskryeministri i Singaporit Uong Kan Seng dhe diskutoi çështje të tregtisë dhe terrorizmit me kryeministrin e Singaporit Li Hsien Long.
Pas një jave humbjesh në zgjedhjet në mes të mandatit, Bushi foli në një pritje zyrtare për zgjerimin e tregtisë në Azi.
Kryeministri Stefen Harper ka dakordësuar ta dërgojë ligjin e qeverisë "Për ajrin e pastër" për shqyrtim, para leximit të tij të dytë, te një komitet i përbërë nga të gjitha partitë, pas takimit 25-minutësh të së martës me kryetarin e Partisë Demokratike të Re, Xhek Lajton, në zyrën e kryeministrit.
Lajtoni kishte kërkuar ndryshime në projektligjin e konservatorëve për mjedisin gjatë takimit me kryeministrin, duke kërkuar një "rishkrim tërësor dhe të plotë" të projektligjit të Partisë Konservatore për mjedisin.
Që nga momenti që Qeveria Federale ndërhyri për marrjen përsipër të financimit të spitalit "Mersey" në Devonport në Tazmani, qeveria e shtetit dhe disa deputetë federalë e kanë kritikuar këtë ligj si një pengesë në fillim të zgjedhjeve federale që do të organizohen në nëntor.
Por Kryeministri John Howard ka thënë se ligji kishte vetëm synimin për të mbrojtur godinën e spitalit nga përkeqësimi prej qeverisë tasmaniane, duke dhënë 45 milionë AUD$ shtesë.
Sipas buletinit më të fundit, të dhënat për nivelin e detit tregonin se ishte krijuar një cunami. Në afërsi të Pago Pago dhe Niue, ishin regjistruar disa aktivitete të caktuara cunami.
Në Tonga nuk është raportuar për të plagosur apo dëme të mëdha, por energjia elektrike u ndërpre përkohësisht, gjë që siç thuhet i pengoi autoritetet e Tongës të merrnin paralajmërimin për cunami që është dhënë nga PTWC.
Katërmbëdhjetë shkolla në Havai, të ndodhura në vijat bregdetare ose afër tyre, u mbyllën ditën e mërkurë, edhe pse paralajmërimet tashmë ishin hequr.
Presidenti i Shteteve të Bashkuara, Xhorxh U. Bush, e mirëpriti njoftimin.
Zëdhënësi i Bushit, Gordon Johndroe, e quajti premtimin e bërë nga Korea e Veriut "një hap të rëndësishëm drejt qëllimit të denuklearizimit të gadishullit korean."
Stuhia e dhjetë e emërtuar e sezonit të uraganeve në Atlantik, stuhia subtropikale Xherri, filloi sot në Oqeanin Atlantik.
Qendra Kombëtare e Uraganeve (NHC) shprehet se uragani Xherri nuk paraqet rrezik për tokën për momentin.
Korpusi i Inxhinierëve të Shteteve të Bashkuara llogariti se 6 inç reshje mund të çanin argjinaturat e prishura më parë.
Lagjja Nëntë, e cila pa përmbytje të lartë deri në 20 këmbë gjatë uraganit Katrina, është aktualisht në ujë deri në mes, pasi u kalua argjinatura në afërsi.
Uji po derdhet nga argjinatura në një pjesë 100 këmbë të gjerë.
Administratori i "Commons", Adam Kuerden, shprehu irritimin e tij për fshirjet kur foli për Wikinews muajin e shkuar.
"Ai [Uellsi] na gënjeu në fakt që në fillim. Së pari, duke luajtur rolin sikur kjo po bëhej për arsye ligjore. Më pas, duke u shtirur sikur po na dëgjonte, deri sa e fshiu artin e tij."
Acarimi i komunitetit çoi në përpjekjet e tanishme për hartimin e një politike lidhur me përmbajtjen seksuale për faqen që përmban miliona media me licenca të hapura.
Puna e kryer ishte më tepër teorike edhe pse programi u hartua për simulimin e vrojtimeve të kryera mbi galaktikën e Shigjetarit.
Efekti që po kërkonte ekipi mund të shkaktohej nga forcat baticore mes materies së zezë në galaktikë dhe materies së zezë në Rrugën e Qumështit.
Ashtu siç Hëna ushtron forcë tërheqëse mbi Tokën dhe shkakton batica, ashtu edhe Rruga e Qumështit ushtron forcë mbi yjësinë e Shigjetarit.
Shkencëtarët arritën të dilnin në përfundimin se materia e zezë ka një ndikim në një materie tjetër të zezë në të njëjtën mënyrë si materia e zakonshme.
Sipas kësaj teorie, pjesa më e madhe e materies së zezë rreth një galaktike ndodhet rreth galaktikës në një formë aureole dhe përbëhet nga shumë grimca të vogla.
Njoftimet televizive tregojnë për tymin e bardhë që del nga uzina.
Autoritetet vendore po i këshillojnë banorët pranë uzinës të rrinë brenda, të fikin kondicionerët dhe të mos pinë ujë nga çezma.
Sipas agjencisë bërthamore japoneze, në impiant janë identifikuar ceziumi dhe jodi radioaktiv.
Autoritetet hamendësojnë se kjo tregon se kontejnerët që mbajnë lëndë djegëse me uranium në fabrikë mund të jenë çarë dhe po rrjedhin.
Dr. Tony Moll zbuloi tuberkulozin jashtëzakonisht rezistent ndaj barnave (XDR-TB) në rajonin KwaZulu-Natal të Afrikës së Jugut.
Ai u shpreh në një intervistë se varianti i ri ishte "shumë shqetësues dhe alarmues për arsye të përqindjes shumë të lartë të vdekshmërisë".
Disa pacientëve mund t'ju jetë ngjitur virusi në spital, - mendon dr. Molli, - dhe të paktën dy ishin punonjës shëndetësorë në spital.
"Sweswi hi na timbeva ta 4 wa tinhweti leti nga riki na vuvabyi bya chukele leti khale a ti ri na vuvabyi bya chukele," ku engetela yena.
Dokodela Ehud Ur, profesa wa vutshunguri eYunivhesiti ya Dalhousie eHalifax, Nova Scotia tlhelo mutshama-xitulu wa xiyenge xa ​​vutshunguri ni xa sayense xa Nhlangano wa Vuvabyi bya Chukele wa le Canada u tsundzuxe leswaku ndzavisiso lowu wa ha ri emasikwini ya wona yo sungula.
Ku fana ni vativi van’wana, wa kanakana loko vuvabyi bya chukele byi nga tshunguriwa, a xiya leswaku leswi kumiweke a swi fambisani ni vanhu lava se va nga ni vuvabyi bya chukele bya Muxaka wo Sungula.
Hi Musumbhunuku, Sara Danius, matsalani wa nkarhi hinkwawo wa Komiti ya Nobel ya Matsalwa eSwedish Academy, u tivise erivaleni hi nkarhi wa nongonoko wa xiya-ni-moya eka Sveriges Radio eSweden komiti leyi, leyi nga swi kotiki ku fikelela Bob Dylan hi ku kongoma malunghana ni ku wina Sagwadi ra Nobel ra 2016 ra Matsalwa, yi tshikile matshalatshala ya yona yo n’wi fikelela.
Danius u te, "Sweswi a hi endli nchumu. Ndzi fonele no rhumela ti email eka mutirhisani wa yena wa le kusuhi naswona ndzi amukerile tinhlamulo ta xinghana swinene. Sweswi, sweswo hakunene swi ringanerile."
Khale, CEO wa Ring, Jamie Siminoff, u vule leswaku khamphani yi sungurile loko bele ya yena ya nyangwa yi nga twali ku suka exitolo xa yena egaraji ya yena.
U ake bele ya nyangwa ya WiFi, u vurile.
Siminoff u vule leswaku ku xavisiwa ku tlakukile endzhaku ka ku humelela ka yena hi 2013 eka xiphemu xa Shark Tank laha phanele ya nkombiso yi aleke ku seketela hi timali ku sungula.
Eku heleni ka lembe ra 2017, Siminoff u humelerile eka xitichi xa thelevhixini xa mavhengele xa QVC.
Ring u tlhele a lulamisa nandzu na khamphani ya vuhlayiseki leyi phikizanaka, ADT Corporation.
Hambileswi murhi wun’we wo ringeta wu vonakaka wu kota ku hunguta ku fa ka Ebola, ku fikela sweswi, a ku na mirhi leyi kombisiweke kahle leswaku yi faneleka ku tshungula vuvabyi lebyi nga kona.
Cocktail yin’we ya antibody, ZMapp, ekusunguleni yi kombisile xitshembiso eka nsimu, kambe tidyondzo ta ximfumo ti kombisile leswaku ayiri na mbuyelo wutsongo kutlula lowu lavekaka eka ku sivela rifu.
Eka nkambisiso wa PALM, ZMapp yi tirhile tanihi vulawuri, leswi vulaka leswaku vativi va sayense va yi tirhisile tanihi masungulo naswona va pimanisile vutshunguri byin’wana byinharhu na yona.
USA Gymnastics yi seketela papila ra Komiti ya Tiolimpiki ya United States naswona yi amukela xilaveko lexi heleleke xa ndyangu wa Tiolimpiki ku tlakusa ndhawu leyi hlayisekeke eka vatlangi va hina hinkwavo.
Hi pfumelelana na xitatimende xa USOC xa leswaku ku tsakela ka vatlangi na tikirabhu ta hina, na ntlangu wa vona, swi nga tirhisiwa ku antswa hi ku ya emahlweni na ku cinca loku nga na nhlamuselo endzeni ka nhlangano wa hina, ku tlula ku susiwa switifikheti.
USA Gymnastics yi seketela ndzavisiso lowu tiyimeleke lowu nga voningaka ku vonakala eka ndlela leyi ku tirhisiwa loko biha ka xiphemu lexi hlamuseriweke hi xivindzi hi vaponi va Larry Nassar ku nga va ku nga voniwanga nkarhi wo leha swonghasi naswona yi amukela ku cinca kwihi na kwihi loku lavekaka na loku faneleke.
USA Gymnastics na USOC va na xikongomelo xin’we — ku endla leswaku ntlangu wa vutiolori, na swin’wana, wu hlayiseka hilaha swi kotekaka hakona eka vatlangi ku landzelela milorho ya vona eka ndhawu leyi hlayisekeke, leyinene na leyi nyikiweke matimba.
Eka malembe hinkwawo yava 1960s, Brzezinski u tirhile eka John F. Kennedy tani hi mutsundzuxi wa yena kutani endzhaku ka sweswo a tirhela ndzawulo ya Lyndon B. Johnson.
Hi nkarhi wa ku hlawuriwa ka 1976 u tsundzuxile Carter eka pholisi ya matiko mambe, kutani a tirha tani hi National Security Advisor (NSA) kusukela hi 1977 kuya eka 1981, a tlhandlama Henry Kissinger.
Tanihi NSA, u pfunetile Carter eka ku khoma timhaka ta misava hi ndlela ya vudiplomati, kufana na Camp David Accords, 1978; ku tolovela vuxaka bya US–China ku ehleketiwa eku heleni ka malembe ya va 1970; Nkutsulo wa le Iran, lowu endleke leswaku ku va ni xiphiqo xa ku khomiwa ka vanhu va le Iran, hi 1979; ni ku hlaseriwa ka Soviet eAfghanistan, hi 1979.
Filimi leyi, leyi nga na Ryan Gosling na Emma Stone, yi amukele ku hlawuriwa eka swiyenge hinkwaswo leswikulu.
Gosling na Stone va amukerile swihlawulekisi swa Best Actor na Actress hi ku landzelelana.
Tinhlawulo tin’wana ti katsa Xifaniso xo Antswa, Mulawuri, Cinematography, Costume Design, Film-editing, Original Score, Production Design, Ku Hlela Mpfumawulo, Ku Hlanganisa Mpfumawulo na Vutlhokovetseri bya Masungulo.
Tinsimu timbirhi kusuka eka filimi leyi, Audition (The Fools Who Dream) na City of Stars, ti amukele nhlawulo wa risimu ra kahle swinene ra masungulo. Studio xa Lionsgate xi amukerile 26 wa swihlawulekisi — ku tlula studio xin’wana na xin’wana.
Hi Sonto nivusiku, President wa tiko ra United States Donald Trump, eka xitatimende lexi nga nyikeriwa hi ku tirhisa matsalani wa mahungu, u tivise leswaku masocha ya Amerika ya ta suka eSyria.
Xitiviso lexi xi endliwile endzhaku ka loko Trump a vile na mbulavurisano wa riqingho na President wa tiko ra Turkey Recep Tayyip Erdoğan.
Turkey yi ta tlhela yi teka ntirho wo rindza valwi va ISIS lava khomiweke lava, xitatimende xi vuleke leswaku, matiko ya le Yuropa ya aleke ku tlhelela etikweni ra rikwavo.
Leswi aswi tiyisisi ntsena leswaku kwalomu ka ti dinosaur tin’wana atiri na tinsiva, dyondzo leyi se ayi hangalakile, kambe swinyika vuxokoxoko lebyi ti fossils hi ntolovelo tinga kotiki, kufana na muhlovo na maendlelo ya swiphemu swinharhu.
. Vativi va sayense va vula leswaku mapapa ya xiharhi lexi a ya ri ya buraweni wa chestnut ehenhla na le hansi ka muvala wo dzwihala kumbe wa carotenoid.
Leswi kumiweke swi tlhela swi nyika vutivi bya ku hundzuka ka tinsiva eka swinyenyana.
Hikuva tinsiva ta dinosaur ati na shaft leyi hluvukeke kahle, leyi vitaniwaka rachis, kambe yana swivumbeko swin’wana swa tinsiva — barbs na barbules — valavisisi va ringanyete leswaku rachis swinga endleka kuri nhluvukiso wa evolutionary endzhaku kutlula swihlawulekisi leswi swin’wana.
Xivumbeko xa tinsiva xikomba leswaku ati tirhisiwa loko ti haha ​​kambe ati tirhisiwa ku lawula mahiselo kumbe ku kombisa. Valavisisi va ringanyete leswaku, hambi leswi lowu ku nga ncila wa dinosaur leyitsongo, xikombiso lexi xi kombisa mapapa lamakulu ku nga ri ya xinyenyana xa le hansi.
Valavisisi va ringanyete leswaku, hambi leswi lowu ku nga ncila wa dinosaur leyitsongo, xikombiso lexi xi kombisa mapapa lamakulu ku nga ri ya xinyenyana xa le hansi.
Bomo ya movha leyi bulukeke entsindza wa maphorisa eGaziantep, eTurkey tolo nimixo yi dlaye maphorisa mambirhi no vavisa vanhu van'wana vo tlula makume mbirhi.
Hofisi ya holobye yi vula leswaku khume-nhungu wa lava vavisekeke i maphorisa.
Maphorisa ya vula leswaku ya ehleketelela leswaku ku hehliwa leswaku i mudlayi wa Daesh (ISIL) hi yena a nga na vutihlamuleri eka nhlaselo lowu.
Va kume leswaku Dyambu ri tirha hi misinya ya milawu ya xisekelo leyi fanaka ni ya tinyeleti tin’wana: Ntirho wa tinyeleti hinkwato eka fambiselo leri wu kumiwe wu fambisiwa hi ku vonakala ka tona, ku rhendzeleka ka tona naswona ku nga ri swin’wana.
Ku vonakala na ku rhendzeleka swi tirhisiwa swin’we ku kumisisa nomboro ya Rossby ya nyeleti, leyi fambelanaka na ku khuluka ka plasma.
Loko nomboro ya Rossby yi ri yitsongo, nyeleti leyi a yi tirhi ngopfu hi ku ya hi ku tlhelela endzhaku ka maginete.
Hi nkarhi wa riendzo rakwe, Iwasaki u nghene ekhombyeni minkarhi yo tala.
U phangiwe hi swigevenga swa le lwandle, a hlaseriwa eTibet hi mbyana leyi nga ni vuvabyi bya ku pfimba, a balekela vukati eNepal kutani a khomiwa eIndiya.
Mpimo wa 802.11n wu tirha eka tifrekwensi ta 2.4Ghz na 5.0Ghz.
Leswi swi ta pfumelela ku va yi fambisana endzhaku na 802.11a, 802.11b na 802.11g, ntsena loko xitichi xa le hansi xi ri na swiya-ni-moya swimbirhi.
Rivilo ra 802.11n ri hatlisa swinene ku tlula ra lava yi nga hundza hi vuhumelerisi bya le henhla bya thiyori bya 600Mbit/s.
Duvall, loyi a tekiweke naswona a nga na vana vambirhi lavakulu, a nga siyanga nhlamuselo leyikulu eka Miller, loyi xitori lexi xi hlamuseriweke na yena.
Loko a komberiwa ku nyika mavonelo, Miller u te, "Mike u vulavula ngopfu hi nkarhi wa ku tengiwa ka nandzu...A ndzi ri karhi ndzi tilulamisela hikokwalaho a ndzi nga swi twi kahle leswi a swi vulaka."
"Hi ta ringeta ku hunguta ku humesiwa ka khaboni dayokisayidi hi yuniti ya GDP hi mpimo lowu xiyekaka hi 2020 ku suka eka xiyimo xa 2005," ku vula Hu.
A nga vekanga nhlayo ya ku hungutiwa ka mali, u vula leswaku ku ta endliwa hi ku ya hi vuhumelerisi bya ikhonomi ya China.
Hu u khutaze matiko lama ha hluvukaka "ku papalata ndlela ya khale yo rhanga hi ku thyakisa ni ku basisa endzhaku."
U engeterile leswaku "a va fanelanga, hambiswiritano, ku komberiwa ku teka swiboha leswi hundzaka eka xiteji xa vona xa nhluvukiso, vutihlamuleri na vuswikoti."
Ntlawa wa Dyondzo wa Iraq wu nyikerile xiviko xa wona hi 12.00 GMT namuntlha.
Yi tsundzuxa A nga kona loyi a nga tiyisekisaka leswaku ndlela yihi na yihi ya goza eIraq eka nkarhi lowu yi ta yimisa nyimpi ya mimpambukwa, madzolonga lama kulaka kumbe ku rhelela ku ya eka mpfilumpfilu.
Xiviko xi pfula hi xikombelo xa njhekanjhekisano lowu pfulekeke na ku vumbiwa ka ntwanano eUnited States mayelana na pholisi eka Middle East.
Xiviko xi sola swinene kwalomu ka xiphemu xin’wana na xin’wana xa pholisi ya sweswi ya Huvonkulu eka Iraq naswona xi hlohlotela ku cinca ka ndlela hi xihatla.
Xo sungula exikarhi ka switsundzuxo swa yona swa 78 i leswaku kungu lerintshwa ra vudiplomati ri fanele ku tekiwa lembe leri ri nga si hela ku sirhelela mindzilakano ya Iraq eka ku nghenelela ka vulala na ku tlhela ku simeka vuxaka bya vudiplomati na vaakelani va yona.
Senator wa sweswi na First Lady wa Argentina Cristina Fernandez de Kirchner u tivise ku tiyimisela ka yena vupresidente tolo nimadyambu eLa Plata, doroba leri nga eka mpfhuka wa 50 wa tikhilomitara (31 miles) ku suka eBuenos Aires.
Manana Kirchner u tivise xikongomelo xa yena xo tiyimela ku va muungameri eArgentine Theatre, ndhawu leyi fanaka leyi a yi tirhiseke ku sungula pfhumba ra yena ra 2005 ra Senate tanihi xirho xa vurhumiwa bya xifundzha xa Buenos Aires.
Mphikamakaneta leyi yi pfuxiwile hi njhekanjhekisano mayelana na ku tirhisiwa ka mali eka mphalalo na ku pfuxeta endzhaku ka Xidzedze xa Katrina; leyi van'wana va vahlayisi va swa timali va yi thyeke hi ku hlekisa "Bush's New Orleans Deal."
Ku sola ka ntshunxeko ka matshalatshala yo pfuxeta ku kongomisiwile eka ku nyikiwa ka tikontiraka to pfuxeta eka vanhu lava voniwaka va ri endzeni ka Washington.
Vanhu vo tlula mune wa timiliyoni va ye eRhoma leswaku va ya va kona enkosini.
Nhlayo ya vanhu lava a va ri kona a yi ri yikulu swinene lerova a swi nga koteki leswaku un’wana ni un’wana a kuma mfikelelo eka xilahlo eSt.
Ku vekiwile swikirini swo hlayanyana leswikulu swa thelevhixini etindhawini to hambana-hambana eRhoma leswaku vanhu va ta hlalela nkhuvo lowu.
Emadorobeni man’wana yo tala ya le Italy ni le misaveni hinkwayo, ngopfu-ngopfu ePoland, ku endliwe swiyimiso leswi fanaka, leswi a swi langutiwa hi vanhu vo tala.
Van’wamatimu va sola tipholisi ta khale ta FBI hi ku kongomisa switirhisiwa eka milandzu leyi olovaka ku yi tlhantlha, ngopfungopfu milandzu ya timovha leti yiviweke, hi xikongomelo xo tlakusa mpimo wa ku humelela ka ejensi.
Congress yi sungule ku seketela hi timali kungu ra manyala hi lembe ra timali ra 2005 naswona yi boxe leswaku FBI yi fanele ku nyikela vayimeri va khume eka swifaniso swa manyala swa vanhu lavakulu.
Robin Uthappa u endle nhlayo ya le henhla ya ti innings, 70 wa swibalesa eka 41 wa mabolo ntsena hi ku ba 11 wa ti fours na 2 wa ti sixes.
Vatlangi va xiyimo xa le xikarhi, Sachin Tendulkar na Rahul Dravid, va tirhile kahle naswona va endle ntirhisano wa dzana ra swibalesa.
Kambe, endzhaku ko lahlekeriwa hi wicket ya captain India yi endle ntsena 36 runs yi lahlekeriwa hi 7 wickets ku heta innings.
Presidente wa U.S. George W. Bush u fike eSingapore nimixo hi November 16, a sungula riendzo ra vhiki hinkwaro ro ya eAsia.
U amukeriwile hi Xandla xa Holobyenkulu wa Singapore Wong Kan Seng naswona u burisanile hi timhaka ta mabindzu na vutherorisi na Holobyenkulu wa Singapore Lee Hsien Loong.
Endzhaku ka vhiki ra ku lahlekeriwa eka nhlawulo wa le xikarhi ka nkarhi, Bush u byele vayingiseri hi ku ndlandlamuxiwa ka mabindzu eAsia.
Holobyenkulu Stephen Harper u pfumerile ku rhumela mfumo wa 'Clean Air Act' eka komiti ya mavandla hinkwawo ku ya kamberiwa, emahlweni ka ku hlayiwa ka yona ka vumbirhi, endzhaku ka nhlengeletano ya 25 wa timinete hi Ravumbirhi na murhangeri wa NDP Jack Layton ePMO.
Layton a a komberile ku cinca eka nawu wa mbango wa vahlayisi va ndhavuko hi nkarhi wa nhlengeletano na PM, a kombela ku "tsariwa nakambe loku heleleke na loku heleleke" ka nawu wa mbango wa vandla ra Conservative.
Ku sukela loko Mfumo wa Federal wu nghenelerile ku teka mali ya xibedlhele xa Mersey eDevonport, Tasmania, mfumo wa xifundzhankulu na ti MP tin’wana ta federal va sola xiendlo lexi tanihi xiendlo xo hlamarisa eka nhlawulo wa federal lowu nga ta vitaniwa hi Nyenyankulu.
Kambe Holobyenkulu John Howard u vule leswaku nawu lowu a ku ri ntsena ku sirhelela switirhisiwa swa xibedlhele leswaku swi nga hungutiwi hi mfumo wa Tasmania, hi ku nyika mali yo engetela ya AUD$45 wa timiliyoni.
Hi ku ya hi bulletin ya sweswinyana, ku hlayiwa ka vuandlalo bya lwandle ku kombise leswaku ku endliwe tsunami. Ku ve ni ntirho wun’wana lowu tiyeke wa tsunami lowu rhekhodiweke ekusuhi na Pago Pago na Niue.
Ku hava ku onhaka lokukulu kumbe ku vaviseka loku vikiweke eTonga, kambe gezi ri lahlekile swa xinkarhana, leswi ku vikiwaka leswaku swi sivele valawuri va le Tonga ku kuma xilemukiso xa tsunami lexi humesiweke hi PTWC.
Khume mune wa swikolo eHawaii leswi kumekaka eribuweni ra lwandle kumbe ekusuhi na swona swi pfariwile hinkwaswo hi Ravunharhu hambileswi switsundzuxo swi herisiwile.
Presidente wa U.S. George W. Bush u amukele xitiviso lexi.
Muvulavuleri wa Bush Gordon Johndroe u vule xitshembiso xa Korea N'walungu "goza lerikulu ro ya eka xikongomelo xo fikelela ku herisiwa ka matlhari ya nyutliya loku tiyisisiwaka ka nhlonhle ya Korea."
Xidzedze xa vukhume lexi thyiweke vito ra nguva ya Xidzedze xa Atlantic, Xidzedze xa Subtropical Jerry, xi vumbiwile eLwandle ra Atlantic namuntlha.
National Hurricane Center (NHC) yi vula leswaku eka nkarhi lowu Jerry a nga na nxungeto eka misava.
Vuthu ra Vanjhiniyara ra U.S. ri ringanyete leswaku mpfula ya 6 wa tisentimitara yi nga ha tshoveka swirhendzevutana leswi khale a swi onhakile.
Ward ya Vutsevu, leyi voneke ndhambi leyi tlakukeke ku fika eka 20 wa timitara hi nkarhi wa Xidzedze xa Katrina, sweswi yi le matini lama tlakukeke ku fika emasengeni tanihileswi levee ya le kusuhi yi tluleriweke ehenhla.
Mati ya khuluka ehenhla ka levee eka xiphemu lexi anameke 100 wa timitara.
Mulawuri wa Commons Adam Cuerden u kombisile ku vilela ka yena hi ku susiwa loku loko a vulavula na Wikinews nhweti leyi nga hundza.
"Yena [Wales] hi xisekelo u hi hemberile ku sukela eku sunguleni. Xo sungula, hi ku endla onge leswi swi vangiwa hi swivangelo swa nawu. Xa vumbirhi, hi ku endla onge wa hi yingisela, ku fikela eka ku susiwa ka yena ka vutshila."
Ku hlundzuka ka vaaki ku endle leswaku ku va na matshalatshala ya sweswi yo tsala pholisi mayelana na swilo swa masangu eka sayiti leyi yi khomaka timiliyoni ta vuhangalasi bya mahungu lebyi nga na layisense leyi pfulekeke.
Ntirho lowu endliweke ngopfu-ngopfu a wu ri wa mianakanyo, kambe nongonoko lowu wu tsariwe ku tekelela swilo leswi xiyiweke eka xirimela xa Sagittarius.
Vuyelo lebyi ntlawa lowu a wu byi lava a byi ta vangiwa hi matimba ya magandlati exikarhi ka swilo swa munyama swa xirimela ni swilo swa munyama swa Milky Way.
Tanihi leswi n’weti wu kokaka misava, wu vanga magandlati, swi tano na hi Milky Way yi tirhisa matimba eka xirimela xa Sagittarius.
Vativi va sayense va swi kotile ku gimeta hi leswaku swilo swa munyama swi khumba swilo swin’wana swa munyama hi ndlela leyi swilo leswi tolovelekeke swi khumbaka ha yona.
Mianakanyo leyi yi vula leswaku swilo swo tala swa munyama leswi rhendzeleke xirimela swi kumeka ku rhendzela xirimela hi muxaka wa halo, naswona swi endliwe hi swiphemuphemu swo tala leswitsongo.
Swiviko swa thelevhixini swi kombisa musi wo basa wu huma eka ximilani lexi.
Valawuri va ndhawu leyi va lemukisa vaaki lava nga ekusuhi na feme ku tshama endzeni ka yindlu, va tima ti air-conditioner na ku nga nwi mati ya le pompini.
Hi ku ya hi nhlangano wa nyutliya wa le Japani, ku kumiwe cesium ni iodine leyi nga ni miseve ya miseve eka fektri leyi.
Valawuri va ringanyeta leswaku leswi swi kombisa leswaku swibye leswi khomeke mafurha ya uranium endhawini leyi swi nga ha va swi pandzekile naswona swi ri karhi swi vupfa.
Dokodela Tony Moll u kumile Vuvabyi bya Rifuva lebyi nga Lwisanaka na Mirhi (XDR-TB) exifundzheni xa Afrika-Dzonga KwaZulu-Natal.
Eka mbhurisano, u vule leswaku muxaka lowuntshwa wu "karhata swinene naswona wu chavisa hikwalaho ka mpimo wa le henhla swinene wa ku fa."
Dokodela Moll u ehleketa leswaku vavabyi van’wana va nga ha va va khomiwe hi xitsotswana lexi exibedlhele, naswona kwalomu ka vambirhi a va ri vatirhi va rihanyo va le xibedlhele.

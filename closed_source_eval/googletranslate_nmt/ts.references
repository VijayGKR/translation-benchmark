“Sweswi hi ni makondlo ya tin’hweti ta 4 lawa ma nga riki na vuvabyi bya chukela kambe eku sunguleni a ma ri ni vuvabyi bya chukela,” u tlhandlekerile.
Dok. Ehud Ur, phurofesa wa vutshunguri eYunivhesiti ya Dalhousie eHalifax, Nova Scotia tlhelo mutshamaxitulu wa xiyenge xa tlilinikhali na sayense eka Canadian Diabetes Association u lemukise leswaku ndzavisiso wa ha ri emasungulweni.
Ku fana ni vativi van’wana, a nga tiyiseki kahle leswaku vuvabyi bya chukela byi nga tshunguleka, u vula leswaku leswi kumiweke a swi va khumbi vanhu lava va nga ni vuvabyi bya chukela bya Type 1.
Hi Musumbhunuku, Sara Danius, matsalana wa nkarhi hinkwawo wa Komiti ya Nobel eka Matsalwa le Swedish Academy, u tivise erivaleni eka nongonoko wa xiyanimoya eka Sveriges Radio le Sweden a vula leswaku komiti, tanihi leswi a yi nga swi koti ku fikelela Bob Dylan hi ku kongoma malunghana ni ku hlula kakwe Sagwadi ra Nobel eka Matsalwa hi 2016, yi tshikile matshalatshala lawa a yi ma endla yo n’wi kuma.
Danius u te, “Sweswi a hi endli nchumu. Ndzi be riqingho ni ku rhumela tiimeyili eka mupfuni wakwe la nga ekusuhi naswona ndzi kume tinhlamulo ta kahle. Sweswi, sweswo swi ringene hakunene.”
Enkarhini lowu hundzeke, CEO ya Ring, Jamie Siminoff, u vule leswaku khampani yi sungule enkarhini lowu bele rakwe ra le nyangweni a ri nga twali kahle loko a ri exitolo lexi a xi ri agarajini yakwe.
U ri, u endle bele ra le nyangweni ra WiFi.
Siminoff u vule leswaku minxavo yi tlakukile hi 2013 endzhaku ka loko a humelerile eka nongonoko wa Shark Tank laha vafambisi va nongonoko va aleke ku hakelela masungulo ya kona.
Eku heleni ka 2017, Siminoff u humelerile eka chanele ya thelevhixini yo xava ya QVC.
Ring yi tlhele yi lulamisa nandzu lowu a wu khumba khampani ya vusirheleri leyi a yi phikizana na yona, ku nga ADT Corporation.
Hambileswi ntlhavelo wa nsawutiso wun’we wa ndzingeto wu tikombaka wu swi kota ku hunguta mafu lama vangiwaka hi Ebola, ku fikela sweswi, ku hava swidzidzirisi leswi swi koteke kahle ku tshungula ntluleto lowu nga kona.
Mpfangano wun’wana wo lwisana ni xitsongwatsongwana, ZMapp, eku sunguleni a wu tshembisa emhakeni leyi, kambe tidyondzo ta ximfumo ti kombise leswaku a wu nga vuyerisi swinene hilaha a swi languteriwa hakona eku siveleni rifu.
Eka ndzingeto wa PALM, ZMapp wu tiaka leswaku van’wasayense va wu tirhise tanihi masungula ivi va wu ringanisa ni vutshunguri lebyin’wana byinharhu.
USA Gymnastics yi seketela papila ra United States Olympic Committee ni ku amukela xilaveko lexikulu xa leswaku ndyangu wa Olympic wu hlohlotela mbango lowu sirhelelekeke eka vatlangi lavan’wana hinkwavo.
Hi pfumelelana ni marito ya USOC ya leswaku leswi pfunaka vatlangi ni swipano swa hina, ni mitlangu ya vona, swi nga vuyeriwa ku antswa hi ku endla ku cinca lokunene eka nhlangano wa hina, ematshan’weni yo teka timfanelo.
USA Gymnastics yi seketela vulavisisi lebyi tiyimeleke lebyi nga ha paluxaka ndlela leyi ku tirhisiwa ko biha ka xiyenge lexi hlamuseriwaka hi xivindzi hi lava poneke eka Larry Nassar leswi vangeke ku honisiwa ka swona nkarhi wo leha ni ku amukela ku cinca kwihi ni kwihi loku lavekaka ni loku faneleke.
USA Gymnastics na USOC ti na pakani leyi fanaka — ku endla ntlangu wa ti-gymnastic, ni yin’wana, yi hlayiseka hilaha swi nga kotekaka hakona eka vatlangi leswaku va landzela milorho ya vona eka mbango lowu hlayisekeke, lowunene ni lowu va nyikaka matimba.
Emalembeni ya va-1960, Brzezinski u tirhele John F. Kennedy tanihi mutsundzuxi wakwe ivi a tirhela vufambisi bya Lyndon B. Johnson.
Enkarhini wa nhlawulo wa 1976 u tsundzuxe Carter hi ta pholisi ya matikomambe, ivi a tirha tanihi National Security Advisor (NSA) ku sukela hi 1977 ku ya ka 1981, a tlhandlama Henry Kissinger.
Tanihi NSA, u pfune Carter eku tameleni timhaka misava hi vutswatsi, tanihi Camp David Accords, 1978; a hlela vuxaka exikarhi ka US–China emalembeni ya le ku heleni ka va-1970; Hundzuluko wa Iran, loyi vangeke hasahasa ya mpfalelo wa Iran, hi 1979; swin’we ni ku hlasela ka Soviet le Afghanistan, hi 1979.
Filimi, leyi a yi kombisa Ryan Gosling na Emma Stone, yi langiwile eka swiyengekulu hinkwaswo.
Gosling na Stone va langiwile eka Mutlangi wo Famba Emahlweni havumbirhi.
Ku langiwa kun’wana ku katsa Xifaniso Lexi Fambaka Emahlweni, Mukongomisi, Sinemathogirafi, Vumaki Bya Swiambalo, ku Sasela Filimi, Nkutlunya wo Sungula, Vumaki bya Vuhumelerisi, ku Sasela Mpfumawulo, ku Pfanganisa Mpfumawulo ni ku Tlanga Exikirinini ko Sungula.
Tinsimu timbirhi eka fililmi, Odixini (The Fools Who Dream) na Dorobakulu of Stars, ti langiwile eka risimu ro sungula ro famba emahlweni. Xitudiyo xa Lionsgate xi langiwile ka 26 — ku tlula xitudiyo xihi ni xihi xin’wana.
Loko siku ra Sonto ri ya eku heleni, Muungameri wa United States Donald Trump, eka mbulavulo lowu a wu rhuleke hi ku tirhisa matsalana wa ta mahungu, u tivisa leswaku masocha ya US a ma ta suka le Syria.
Xitiviso lexi xi endliwile endzhaku ka loko Trump a burisane hi riqingho na Muungameri wa le Turkey ku nga Recep Tayyip Erdoğan.
Turkey a ri ta tlhela ri rindza vabohiwa lava lwelaka ISIS lava, hi ku vula ka mbulavulo, matiko ya Yuropa ma aleke ku va tlherisela ka rikwavo.
Leswi swi tiyisisa leswaku tidinasora tin’wana a ti ri ni tinsiva, ku nga mhaka leyi se yi hangalakeke, kambe swi tlhela swi nyika vuxokoxoko bya leswaku swivumbiwa leswi se swi feke, a swi nga swi koti ku humesa muvala ni nhlelo wa xivononharhu.
Van’wasayense va vula leswaku tinsiva ta xiharhi lexi a ti ri ta buraweni wa ribungwana ehenhla kasi ehansi a ti kwalarile kumbe ti ri ta muvala wa xitshopana.
Leswi kumiweke swi tlhela swi nyika vutivi hi ta hundzuluko wa tinsiva ta tinyenyana.
Hikwalaho ka leswi tinsiva ta tidinasora ti nga dzikangiki hi ku kula, leswi vuriwaka rachisi, kambe ti ni swihlawulekisi swin’wana swa tinsiva — mahakatimba ni swihako — valavisisi va vule leswaku tirachisi swi nga endleka a ku ri nhluvukiso lowu teke endzhaku ka nkarhi wa hundzuluko eka tinsiva letin’wana.
Xivumbeko xa tinsiva xi ringanyeta leswaku a ti nga tirhiseriwa ku haha kambe a ti pfuna ku lawula mahiselo kumbe ku bomba ha tona. Valavisisi va ringanyeta leswaku, hambileswi ku nga ncila wa dinasora leyitsongo, xikombiso xi kombisa tinsiva ta leyikulu ku nga ri ta leyitsongo.
Valavisisi va ringanyete leswaku, hambileswi ku nga ncila wa dinasora leyitsongo, xikombiso xi kombisa tinsiva ta leyikulu ku nga ri ta leyitsongo.
Bomo ya movha yi bulukile etihofisinikulu ta maphorisa le Gaziantep, Turkey, tolo nimixo ivi yi dlaya maphorisa mambirhi naswona yi vavise vanhu van’wana vo tlula makumembirhi.
Hofisi ya mulawuri yi vule leswaku khumekaye wa lava vavisekeke a ku ri maphorisa.
Maphorisa ma vule leswaku va sola leswaku vahlohloteri va nyimpi va Daesh (ISIL) hi vona va endleke nhlaselo lowu.
Va kume leswaku Dyambu ri tirha hindlela leyi fanaka ni tinyeleti tin’wana: Swiendlo swa tinyeleti tin’wana hinkwato eka fambiselo swi kumeke swi susumetiwa hi ku vangama, ku rhendzeleka naswona a ku ri hava swin’wana.
Ku vangama ni ku rhendzeleka swi tirhisa swin’we ku kumisisa nhlayo ya Rossby ya nyeleti, leswi fambisanaka ni nkhuluko wa pulasima.
Loko nhlayo ya Rossby yi ri yi tsanana, nyeleti yi ta va yi nga tirhi swinene malunghana ni timaginete leti yi ti humesaka.
Eka riendzo rakwe, Iwasaki u langutane ni swiphiqo mikarhi yo tala.
U phangeriwile hi vayivi, u hlaseriwile le Tibet hi mbyana leyi a yi ri ni rihuhu, u balekeke vukati le Nepal kutani a ya khomiwa le India.
Mpimanyeto wa 802.11n wu tirha eka magandlati ya 2.4Ghz na 5.0Ghz.
Sweswo swi ta wu pfumelela ku fambisana na 802.11a, 802.11b na 802.11g, ntsena loko xitichikulu xi ri ni tirhadiyo hatimbirhi.
Rivilo ra 802.11n ri hatlisa ku tlula xitirhisiwa lexo sungula xa mphakelokulu wa 600Mbit/s.
Duval, loyi a ngheneleke vukati naswona u ni vana vambirhi lava se va kuleke, a nga kalanga a tsakisa Miller, loyi xitori a xi fambisana na yena.
Loko a komberiwa ku nyika swibumabumelo, Miller u te, “Mike u vulavula ngopfu hi nkarhi wa nhlangano ...A ndzi nga swi twi kahle leswi a a swi vula.”
“Hi ta ringeta ku hunguta nthyakiso wa khaboni dayiokisayidi hi yuniti yin’we ya GDP hi mpimo lowu nyawulaka hi 2020 ku suka eka mpimo wa 2005,” ku vule Hu.
A nga wu boxanga mpimo wa ku hunguteka, kambe u vule leswaku ku ta endliwa hi ku landza mpindzulo wa ikhonomi wa China.
Hu u khutaze matimba lama endlaka nhluvuko “ku papalata maendlelo ya khale yo rhanga hi ku thyakisa ivi ma basisa endzhaku ka sweswo.”
U engetele leswaku “a va fanelanga, hambiswiritano, va komberiwa ku byarha vutihlamuleri lebyi nga ehenhla ka ku kula ka vona, vutihlamuleri ni vuswikoti.”
Iraq Study Group yi andla xiviko xa yona hi 12.00 GMT namuntlha.
Yi lemukisa leswaku ku hava loyi a nga nyikaka xitiyisiso xa leswaku goza rihi ni rihi ra Iraq sweswi ri ta herisa nkwetlembetano sweswi ri ta yimisa nkwetlembetano wa mpambukwa, madzolonga lama engetelekaka, kumbe mboyamelo wo pfuxa hasahasa.
Xiviko xi rhanga hi xikombelo xo va ni nkanerisano wa mani na mani hi ku simekiwa ka ntwanano eUnited States malunghana ni pholisi ku ya eMiddle East.
Xiviko xi xopaxopa swinene xa nkoka swinene xiyenge xin’wana ni xin’wana xa pholisi leyi nga kona ya Varhangeri eka Iragi naswona xi hlohlotela ku cinca ka sweswinyana eka maendlelo.
Xo sungula eka swibumabumelo swa 78 hi leswaku ku fanele ku tekiwa goza lerintshwa ra vudipulomati ku nga si hela lembe ku sirhelela mindzilakana ya Iraq eka minhlaselo yo biha ni ku simeka vuntshwa vuxaka bya vudipulomati ni vaakelani va rona.
Murhanga wa sweswi tlhelo Manana wo Sungula wa le Argentina ku nga Cristina Fernandez de Kirchner u tivisile ku nghenela ku hlawuriwa ku va muungameri tolo nimadyambu le La Plata, eka dorobakulu leri nga empfhukeni wa tikhilomitara ta 50 (31 wa timayili) ku suka eBuenos Aires.
Man. Kirchner u tivisile xikongomelo xakwe xa ku yimela ku langiwa ku va muungameri eka Thiyetara ya Argentina, ndhawu yona leyi a yi tirhiseleke ku sungula tsima rakwe ra 2005 ra Sinethara tanihi xirho xa nhlawulo wa xifundzha wa Buenos Aires.
Nkanerisano wu pfuxiwe hi nkwetlembetano wa mali leyi tirhisiweke ni ku akiwa vuntshwa endzhaku ka ku tlhekeka ka Bubutsa ra Katrina; laha van’wana lava nga ni mavonelo ya vona va endleke mafenya hi ku vula leswaku i "Nxaviselo Lowuntshwa wa Bush le New Orleans."
Ku xopaxopa ka lava lwelaka ntshunxeko ka matshalatshala ya mpfuxeto lama lavaka ku nyika tikontiraka ta mpfuxeto eka lava tekiwaka va le vatirhi va le ndzeni ka Washington.
Vanhu vo tlula mune wa timiliyoni va ye eRhoma ku va kona enkosini.
Nhlayo ya vanhu lava a va ri kona a yi ri yikulu swinene lerova a swi kotekanga leswaku hinkwavo va nghena enkosini le St. Peter's Square.
Swikirini swo hlaya leswikulu swa thelevhixini swi nghenisiwile etindhawini ku hambanahambana le Rome ku pfumelela vanhu ku hlalela xiendlakalo lexi.
Emadorebenikulu yo tala ya le Italy ni le ka misava hinkwayo, ngopfu-ngopfu le Poland, mahlelelo lama fanaka ma endliwile, laha swi hlaleriweke hi nhlayo leyikulu ya vanhu.
Van’wamatimu va sole tipholisi ta nkarhi lowu hundzeke ta FBI hi ku kongomisa switirhisiwa etimhakeni leti swi olovaka ku tiololoxa, ngopfungopfu timhaka ta mimovha leyi yiviweke, hi xikongomelo xo pfuna eku humeleleni ka xiyenge lexi tiyimeleke.
Vandla ri sungule ku hakelela goza ra leswi yirisiwaka eka lembeximali ra 2005 ni ku boxa leswaku FBI yi fanele yi nyikela vayimeri va 10 ku veka tihlo eka swifaniso swa lava nga ambalangiki swa lava kuleke.
Robin Uthappa u fikelele xikoro xa le henhla xa ntlangu, tirhani ta 70 hi tibolo ta 41 hi ku kora tifo ta 11 ni tisikisi ti-2.
Mutlangi wa le xikarhi, Sachin Tendulkar na Rahul Dravid, va tlange kahle naswona va khomisane ku hlengeleta tirhani ta dzana.
Kambe, endzhaku ka ku humesiwa ka mukaputeni wa le India loyi endleke tirhani ta 36 ntsena ivi ku humesiwa tiwiketi ta 7 ku heta ntlangu.
Muungameri wa le U.S. George W. Bush u fike le Singapore hi mixo wa Hukuri 16, a sungula hi vuvalangi bya vhiki le Asia.
U xewetiwe hi Xandla xa Holobyenkulu le Singapore ku nga Wong Kan Seng ivi ku buriwa hi timhaka takwe ta bindzu ni ta vutherorisi swin’we na Holobyenkulu wa le Singapore ku nga Lee Hsien Loong.
Endzhaku ka vhiki ra ku lahlekeriwa eka nhlawulo wa le xikarhi, Bush u byele vayingiseri hi ta ku ndlandlamuxiwa ka nxaviselano na Asia.
Holobyenkulu Stephen Harper u pfumerile ku rhumela ‘Nawu wa Moya wo Tenga’ wa hulumendhe eka komiti ya mavandla hinkwawo ku wu kambisisa, emahlweni ko va wu hlayiwa ravumbirhi, endzhaku ka nhlangano wa timinete ta 25 wa Ravumbirhi swin’we na murhangeri wa NDP ku nga Jack Layton eka PMO.
Layton a a komberile ku cinciwa ka papila ra nawu ra mbango ra lava lavaka vulawuri byo va na swipimelo hi nkarhi wa nhlangano siwn’we na PM, a kombela "ku tsariwa vuntshwa hi ku hetiseka " ka nawu wa mbango wa vandla ro fuma hi Swipimelo.
Ku sukela loko Hulumendhe Federalii yi sungula ku lawula timali eka xibedlhela xa Mersey le Devonport, Tasmania, hulumendhe ya mfumo na ti-MP tin’wana ta federali va sole xiendlo lexi tanihi ndlela yo kavenyeta nhlawulo lowu nga ta endliwa hi Hukuri.
Kambe Holobyenkulu John Howard u vule leswaku xiendlo xo sirhelela miako yo tirhisiwa ya xibedlhela leswaku yi nga yisiwa ehansi hi hulumendhe ya Tasmania, hi ku nyika mali leyi engetelekeke ya AUD$45 wa timiliyoni.
Hikuya hi mahungu ya sweswinyana, mipimo ya lwandle yi kombe leswaku tsunami a yi tlhekekile. Hakunene a ku ri ni xiendlakalo xa tsunami leyi rhekhodiweke ekusuhi na Pago Pago na Niue.
Ku hava ku onhaka kumbe ku vaviseka loku vikiweke le Tonga, kambe gezi ri tsemekile nkarhinyana, leswi hi xiviko swi siveleke valawuri va le Tonga ku amukela ku humesiwa ka xilemukiso xa tsunami hi PTWC.
Swikolo wa khumemune le Hawaii leswi nga ekusuhi ni ribuwa swi pfariwile hi Ravunharhu hambileswi swilemukiso swi susiweke.
Muungamer wa le U.S. George W. Bush u amukele xitiviso xa kona.
Muvulavuleri wa Bush ku nga Gordon Johndroe u vule xihlambanyo xa North Korea "a ku ri pakani yo fikelela ku herisiwa ka matimba ya nyutliwa le ndhawini ya Korea hilaha ku tiyeke."
Xidzedze xa vukhume lexi thyiweke vito hi nguva ya Bubutsa le Atlantic, Xidzedze xa Subtropical lexi vuriwaka Jerry, xi sungule ku tlhekeka le Lwandle ra Atlantic namuntlha.
National Hurricane Center (NHC) yi vula leswaku sweswi Jerry a nga na khombo laha ku tshamaka vanhu.
U.S. Corps of Engineers yi ringanyeta leswaku tiinci ta 6 ta ku na ka mpfula ku nga tlula mimpimo ya ku onhaka ya nkarhi lowu hundzeke.
Ninth Ward, laha veke ni ndhambi ya 20 wa tifiti hi nkarhi wa Bubutsa ra Katrina, sweswi yi ni mati lama fikeke exisutini tanihi leswi mpimo wa le kusuhi wu taleke ku tlurisa.
Mati ma halaka eka mpimo wa vuanamo bya 100 wa tifiti.
Mufambisi wa Commons ku nga Adam Cuerden u phofule ku pfilunganyeka hi lava vekeriweke etlhelo loko a vulavule na Wikinews n’hweti leyi hundzeke.
"Kahlekahle [Wales] u hi hemberile ku sukela eku sunguleni. Xo sungula, hi ku endla onge leswi a swi va swivangelo swa nawu. Xa vumbirhi, hi ku endla onge wa hi yingisa, ku ya eku vekeriweni etlhelo."
Ku pfilunganyeka ka rixaka ku vangela matshalatshala ya sweswi yo andlala pholisi malunghana ni lava tameleke ta masangu eka xivandla lexi rhurhelaka timiliyoni ta mahungu lama nga ni layisense ya mani na mani.
Ntirho lowu endliweke a wu ri wa mianakanyo hi xitalo, kambe nongonoko a wu tsariwile ku encenyeta leswi xiyiweke hi ta xirimela xa Sagittarius.
Nhlohlotelo wa ntlawa lowu a wu languteriwile wu vangiwe hi matimba ya gandlati exikarhi ka nchumu wa ntima wa xirimela na nchumu wa ntima wa Milky Way.
Tanihi leswi n’weti wu nga ni nkokela eka Misava, lowu vangaka magandlati, swi tano ni hi Milky Way yi vangela matimba eka xirimela xa Sagittarius xirimela.
Van’wasayense va swi kotile ku gimeta hileswaku nchumu wa ntima wu khumba nchumu wun’wana wa ntima hilaha nchumu lowu tolovelekeke wa ntima wu endlaka hakona.
Mianaknyo leyi yi vula leswaku nchumu wa ntima lowu rhendzeleke xirimela wu kumeka ku lavana ni xirimela hi muxaka wa halo, naswona wu vumbiwa hi swiphemuphemu swo tala leswitsongo.
Swiviko swa le ka thelevhixini swi kombise musi wo basa wu huma eka vumaki.
Valawuri va ndhawu va lemukisa vaaki lava nga ekusuhi ni vumaki leswaku va nga humeli ehandle, va tima michini yo titimerisa moya nileswaku va nga nwi mati ya le pompini.
Hikuya hi vuyimeri bya nyutliya bya le Japani, caesium leyi nga ni miseve ya matimba ni iodine swi kumiwile eka vumaki.
Valawuri va ehleketa leswaku leswi swi kombisa leswaku switameri leswi nga ni petirolo ya yureniyamu eka xivandla xexo swi nga ha va swi phandlukile ivi swi pfuta.
Dok. Tony Moll u kume Extremely Drug Resistant Tuberculosis (XDR-TB) endhawini ya KwaZulu-Natal le Afrika Dzonga.
Eka mbhurisano, u vule leswaku muxaka lowuntshwa a "wu karhata swinene ni ku chavisa hikwalaho ka nhlayo leyikulu ya vanhu lava faka."
Vavabyi van’wana va nga ha va kume xitsongwatsongwana lexi exibedlhela, hi ku vona ka Dok. Moll, naswona vambirhi a va ri vatirhi va rihanyo va le xibedlhela.
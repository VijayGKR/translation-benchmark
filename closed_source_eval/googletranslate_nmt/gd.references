“Tha luchagan againn a-nis a tha 4 mìosan a dh’aois is gun tinneas an t-siùcair orra ged a b’ àbhaist do thinneas an t-siùcair a bhith orra,” thuirt e cuideachd.
Dh’earail an Dr. Ehud Ur, ollamh lèigh-eòlais aig Oilthigh Dalhousie ann an Halifax, Albainn Nuaidh agus cathraiche air an roinn chlinigeach is saidheansail aig Comann an Lònchraois Chanadaich gu bheil an obair-rannsachaidh fhathast aig ìre tòiseachaidh.
Mar chuid de na h-eòlaichean eile, tha e teagmhach an gabh tinneas an t-siùcair a shlànachadh, agus e a’ cur an cèill nach eil buntanas sam bith aig na toraidhean sin ri daoine air a bheil tinneas an t-siùcair Seòrsa 1 mar-thà.
Air prògram rèidio Sveriges san t-Suain Diluain, dh’fhoillsich Sara Danius, rùnaire maireannach Chomataidh Nobel airson Litreachais aig Acadamaidh na Suaine, gun do dh’fhairtlich air a’ chomataidh fios dìreach a chur gu Bob Dylan mu bhith buannachadh Duais Litreachais Nobel 2016 agus gun robh iad air an oidhirpean a leigeil seachad.
Thuirt Danius, “Chan eil sinn ri dad san àm seo. Chuir mi fòn is puist-dhealain chun a’ cho-obraiche as dlùithe dha agus fhuair mi freagairtean fìor bhàigheil. Chan eil rian nach foghain sin an-dràsta.”
Roimhe seo, luaidh ceannard Ring, Jamie Siminoff, gun do thòisich e a’ chompanaidh nuair a thug e fa-near nach b’ urrainn dha glag an dorais a chluinntinn bhon bhùth sa gharaids aige.
Thog e clag dorais WiFi, thuirt e.
Thuirt Siminoff gun deach na reicean am meud an dèidh dha nochdadh ann an eapasod Tanca nan Cearban ann an 2013 anns an do dhiùlt panail a’ show an iomairt tòiseachaidh a mhaoineachadh.
Nochd Siminoff air an t-seanail seopadaireachd telebhisein QVC anmoch ann an 2017.
Rèitich Ring cùis-lagha le companaidh tèarainteachd cho-fharpaiseach, an ADT Corporation, cuideachd.
Ged a tha banachdach dheuchainneach ann a tha comasach, a rèir coltais air bàsmhorachd Ebola a lùghdachadh, chan eil druga ann gu ruige seo aig a bheil fianais shoilleir gun leighis e daoine a ghabh ris a’ ghalar mu thràth.
Bha aon mheasgachadh de dh’anti-cuirp, ZMapp, gu math brosnachail an toiseach air a’ bhlàr ach thuirt rannsachadh foirmeil gun d’fhuaras nas lugha de bhuannachdan a thaobh casgadh bàis na bhathar an dùil.
San triail PALM, chaidh ZMapp a chleachdadh mar uidheam-smachd agus tha seo a’ ciallachadh gun do chleachd an luchd-saidheans e mar bhun-loidhne agus gun do rinn iad coimeas eadar na trì cungaidhean eile agus esan.
Tha Lùth-chleasachd SAA a’ cur taic ri litir Comataidh Oilimpeach nan Stàitean Aonaichte agus a’ gabhail ris gu bheil deagh fheum aig an teaghlach Oilimpeach àrainneachd shàbhailte a chruthachadh dhan a h-uile lùth-chleasaiche againn.
Tha sinn ag aontachadh le aithris USOC gum faodadh e bhith air barrachd leas nan lùth-chleasaichean is clubaichean againn, agus an spòrs aca, ma ghluaiseas sinn air adhart le atharrachadh seaghail am broinn na buidhne againn, seach a bhith gar dì-theisteanachadh.
Tha USA Gymnastics a’ cumail taic ri sgrùdadh neo-eisimeileach a dh’fhaodadh soillearachadh mar a b’ urrainn dhan droch-dhìol aig an ìre a chaidh a mhìneachadh gu misneachail le daoine a thàinig tron droch-ghiùlain aig Larry Nassar a bhith gun aithneachadh cho fada agus gabhaidh e ri atharrachaidhean riatanach agus iomchaidh sam bith.
Tha an aon amas aig USA Gymnastics agus an USOC – lùth-chleasachd agus spòrsan eile a dhèanamh cho sàbhailte ’s a ghabhas ach an urrainn do lùth-chleasaichean an cuid aislingean a leantainn ann an àrainneachd shàbhailte, dheimhinneach is chomasaichte.
Bha Brzezinski ag obair do dh’Iain MacGearailt Ceannadach mar chomhairliche air feadh nan 1960an agus an uairsin dha riaghaltas Lyndon B. Johnson.
Bha e a’ comhairleachadh Carter a thaobh poileasaidh nan dùthchannan cèine sna taghaidhean 1976 agus bha dreuchd aige an uairsin mar Chomhairliche na Tèarainteachd Nàiseanta (NSA) eadar 1977 is 1981 an dèidh Henry Kissinger.
Mar Chomhairleach Tèarainteachd Nàiseanta, chuidich e Carter le cùisean na cruinne a làimhseachadh le liut dioplòmasach a leithid Còrdaidhean Champa Dhàibhidh, 1978; àbhaisteachadh dàimhean nan SA–Sìona aig deireadh nan 1970an; aramach Ioràin a dh’adhbhraich càs bhràighdean-gill Ioràin, 1979; agus brùthadh nan Sovietach a-steach do dh’Afganastan, 1979.
Chaidh am film, le Ryan Gosling is Emma Stone comharraichte ann, a thogail airson duaisean anns na prìomh roinnean-seòrsa uile.
Chaidh Gosling agus Stone ainmeachadh airson duais cleasaiche agus ban-chleasaiche as fheàrr.
Tha na molaidhean eile a’ gabhail a-steach Film, Stiùiriche, Dealbh, Dealbhadh Èideadh, Deasachadh Film, Sgòr Ùr, Dealbhadh Riochdachaidh, Deasachadh Fuaim, Measgachadh Fuaim is Dealbh-sgrìn Ùr as fheàrr.
Chaidh dà òran on fhilm, Audition (The Fools Who Dream) agus City of Stars, ainmeachadh mar an t-òran tùsail as fheàrr. Fhuair stiùideo Lionsgate 26 ainmeachadh – barrachd na stiùideo sam bith eile.
Oidhche Dhòmhnaich, dh’ainmich Ceann-suidhe nan Stàitean Aonaichte Dòmhnall Trump, ann an aithris a chaidh a thoirt seachad tro rùnaire nam meadhanan, gum biodh saighdearan na Stàitean Aonaichte a’ fàgail Siria.
Chaidh am fios-naidheachd seo a dhèanamh an dèidh dha Trump bruidhinn ris a’ cheann-suidhe Turcach Recep Tayyip Erdoğan.
Thuirt an aithris cuideachd gum biodh aig an Tuirc cuideachd faire luchd-sabaid ISIS a chaidh an glacadh a ghabhail os làimh is nàiseanan na Roinn-Eòrpa air an diùltadh o ath-dhùthachadh.
Tha seo na dhearbhadh, chan ann a-mhàin gun robh cuid de dhìneasaran iteach ann – teòiridh a tha aithnichte gu farsaing a-cheana – ach tha e a’ toirt mion-dhealbh nach urrainn do dh’fhosailean a thoirt dhuinn sa chumantas, a leithid dath agus eagar trì-sheallaich.
.A rèir luchd-saidheans, bha iteach an ainmhidh seo donn-ruadh air an uachdar le dath bàn no carotenoid fodha.
Tha an nua-lorg seo a’ toirt plathadh dhuinn cuideachd air meanbh-fàs itean eun.
Leis nach eil luirg leasaichte aig na h-itean dìneasair, ris an canar rachis, ach leis gu bheil feartan eile de dh’itean aca – dealgan agus dubhain – bha an luchd-rannsachaidh den bheachd gun robh e coltach gun robh an rachis na thoradh air mean-fhàs nas fhaide air adhart na na feartan eile sin.
Tha structar na h-ite a’ cur nar sùilean nach deach an cleachdadh airson itealaich ach airson stiùireadh na teothachd no taisbeanadh. Chuir an luchd-rannsachaidh nar sùilean gu bheil, fiù mas e earball dìneasair òig a tha seo, am ball-sampaill a’ sealltainn itean inbhich agus chan e clòimh isein.
Thug an luchd-rannsachaidh beachd gun robh an sampall a’ sealltainn iteach inbheach seach clòimh isein, ged as e seo earball de dhìneasair òg.
Spreadh boma càr aig prìomh oifis a’ phoileis ann an Gaziantep san Tuirc madainn an-dè agus mharbh e dà oifigear poileis agus leòn e barrachd air fichead daoine eile.
Thuirt oifis an riaghladair gun robh naoidh deug dhen fheadhainn a chaidh a leòn nan oifigearan poilis.
Thuirt am Poileas gu bheil iad an amharas cathaiche Daesh (ISIL), mas fhìor, airson na h-ionnsaigh.
Lorg iad gu bheil a’ Ghrian ag obrachadh a-rèir nan dearbh bhun-phrionnsabail ’s a tha rionnagan eile: Fhuaras gun robh gnìomhachd nan rionnagan uile san reul-chuairt air a sparradh le an soillseachd, an caran cuairteachaidh, agus nach robh dad eile an-sàs ann.
Thathar a’ cleachdadh na soillse agus a’ chuir còmhla airson an àireamh Rossby aig rionnag a shuidheachadh, rud a tha dàimheil ri sruthadh plasma.
Mar as lugha an àireamh Rossby, is ann as mì-ghnìomhaiche a bhios an rionnag a thaobh ath-ghluasad magnaiteach.
Dh’èirich duilgheadas ri Iwasaki iomadh uair rè a thurais.
Chaidh a chreachadh le spùinneadairean-mara, thug cù caothaich ionnsaigh air ann an Tibeit, theich e à pòsadh ann an Neapàl agus chaidh a chur an grèim sna h-Innseachan.
Tha an stannard 802.11n ag obrachadh air na triceadan 2.4Ghz agus 5.0Ghz.
Bheir seo cead dha bhith co-chòrdail an comhair a chùil ri 802.11a, 802.11b agus 802.11g, mas eadh ’s gu bheil rèidiothan dùbailteach aig an stèidh-ionad.
Tha astar 802.11n gu math nas luaithe na an fheadhainn a thàinig roimhe le tro-chur teòirigeach as motha de 600Mbit/s.
Cha do dh’fhàg Duvall, a tha pòsta is aig a bheil dithis chloinne inbheach, drùdhadh mòr air Miller, ris an do dh’innis e an sgeulachd.
Nuair a dh’iarradh air a bheachd, thuirt Miller, “Bidh Mike a’ bruidhinn gu tric tron chùis…Bha mi gam ullachadh, mar sin cha robh mi dha-rìribh ag èisteachd ris na bha e ag ràdh.”
Thuirt Hu “Nì sinn oidhirp na h-eimiseanan de charbon dà-ogsaid mu choinneamh gach aonad dhen GDP ìsleachadh le uiread nach beag o ìre 2005 ron bhliadhna 2020.”
Cha do dh’ainmich e figear airson nan geàrraidhean agus e ag ràdh gun tèid an dèanamh stèidhichte air toradh eaconamach Shìona.
Thug Hu brosnachadh do thìrean fo leasachadh “an t-seann shlighe a sheachnadh far an dèanadh truailleadh an toiseach agus sgioblachadh uaireigin eile.”
Thuirt e cuideachd “nach bu chòir, ge-tà, iarraidh orra gabhail ri uallaichean a tha a’ dol seachad air an ìre fhàis, uallaich is chomasan aig a bheil iad.”
Dh’fhoillsich Buidheann Sgrùdaidh Ioràc an aithisg aige an-diugh aig 12.00 GMT.
Tha e a’ toirt rabhadh nach eil barantas ann idir gu bheil dòigh air adhart ann an Ioràc aig an ìre-sa a chuireas stad air a’ chogadh seictearach, air an ainneart a tha a’ dol am meud no air an t-slighe a dh’ionnsaigh cama-rèite.
Tha an aithisg a’ tòiseachadh le tagradh airson deasbad fosgailte agus co-aonta fhaighinn sna Stàitean Aonaichte mun phoileasaidh a thaobh an Ear-Mheadhain.
Tha an Aithisg a’ dubh-chàineadh cha mhòr a h-uile nì a thaobh poileasaidh làithreach an Riaghaltais a dh’ionnsaigh Ioràic, agus tha i ag iarraidh grad-atharrachaidh a thoirt air an taobh a tha iad a’ dol.
Am measg an 78 moladh aige, ’s e a’ chiad fhear gun tèid iomairt dhioplòmasach ùr a ghabhail os làimh ro dheireadh na bliadhna airson crìochan Ioràic a dhèanamh tèarainte an aghaidh eadar-theachdan nàimhdeil agus dàimhean dioplòmasach ath-stèidheachadh leis na nàbaidhean aice.
Dh’fhoillsich an seanadair is Prìomh Bhean Uasal làithreach na h-Argantain, Cristina Fernandez de Kirchner, a-raoir ann an La Plata, baile a tha mu 50 cilemeatair (31 mìle) air falbh o Bhuenos Aires, gum bi i a’ seasamh airson taghadh a’ chinn-suidhe.
Dh’innis a’ Bhmh. Kirchner ann an Tèatar na h-Argantain gun robh dùil aice seasamh airson ceannas, san aon àite far an do dh’innis i ann an 2005 gun seasadh i airson an t-seanaidh mar bhall de bhuidheann-riochdachaidh mòr-roinn Buenos Aires.
Dh’èirich an deasbad an cois connspaid mu dheidhinn cosg airgid air cobhair is ath-thogail an dèidh huracan Katrina; rud a thug feadhainn a tha caomhnach a thaobh ionmhais “Cùmhnant New Orleans aig Bush” air.
Tha càineadh nan libearalach mun iomairt ath-thogalach air a bhith ag amas air iomruineadh nan cùmhnantan ath-thogalach do dh’fheadhainn a tha, nam beachd-san, nan urracha mòra Washington.
Chaidh barrachd air ceithir millean duine dhan Ròimh a dhol dhan tìodhlacadh.
Bha àireamh nan daoine a bha an làthair cho mòr is nach robh e comasach do gach duine faighinn a-steach dhan tìodhlacadh ann an Ceàrnag Pheadair.
Chaidh grunn sgrìnichean telebhisein mòra a stàladh ann an caochladh àitean san Ròimh gus am b’ urrainn do dhaoine coimhead air cuirm an deas-ghnàtha.
Chaidh rudan coltach ris a shuidheachadh ann an iomadh baile eile san Eadailt agus sa chòrr dhen t-saoghal, gu sònraichte sa Phòlainn, agus bha mòran dhaoine a’ coimhead air.
Rinn eachdraichean càineadh air poileasaidhean a bh’ aig an FBI roimhe airson an stòrasan a leigeil cus air cùisean a tha soirbh fuasgladh, gu h-àraidh cùisean mu mheàirle chàraichean, mar dhòigh air togail a thoirt do reata soirbheachaidh a’ bhuidhinn.
Chuir a’ Mhòr-dhàil maoin air dòigh fa chomhair iomairt na drabastachd anns a’ bhliadhna ionmhasail 2005 agus shònraich iad gum feumadh an FBI 10 àidseantan iomruineadh do phòrnografachd nan inbheach.
Rinn Robin Uthappa an sgòr as àirde dhen inning, 70 turas-ruithe ann an 41 bàl a-mhàin le bhith a’ bualadh 11 cheathramh is 2 shiathamh.
Chluich na stràcairean meadhan-òrdaigh, Sachin Tendulkar agus Rahul Dravid, gu math agus rinn iad compàirteachas ceud ruithe.
Ach an dèidh geata a’ chaiptein a chall, cha do rinn na h-Innseachan ach 36 ruith, a’ call 7 geatan ’s a’ toirt na cuairte shlàn gu crìoch.
Ràinig Ceann-suidhe nan S.A., Seòras W. Bush, Singeapòr madainn 16 dhen t-Samhain aig toiseach turas seachdaine tro Àisia.
Chuir Leas Phrìomh Mhinistear Shingeapòr, Wong Kan Seng, fàilte air agus rinn e deasbad air malairt agus cùisean co-cheangailte ri ceannairceachd còmhla ri Phrìomh Mhinistear Shingeapòr Lee Hsien Loong.
Dh’innis Bush do luchd-èisteachd mu leudachadh na malairt ann an Àisia an dèidh seachdain de thaghaidhean meadhan na teirme a chaill e.
Dh’aontaich Prìomh Mhinistear Stephen Harper “Achd an Adhair Ghlain” an riaghaltais a chur gu comataidh uile-phàrtaidh airson lèirmheas ron dàrna leughadh aige an dèidh coinneamh Dimàirt le ceannard an NDP, Jack Layton, a mhair 25 mionaidean aig PMO.
Bha Layton air atharraichean iarraidh ann am bile na h-àrainneachd aig na Tòraidhean rè coinneamh leis a’ PM, ag iarraidh “ath-sgrìobhadh domhain is iomlain” de bhile na h-àrainneachd aig a’ Phàrtaidh Tòraidheach.
On a thàinig an riaghaltas feadarail a-steach is on a ghabh e os làimh maoineachadh Ospadal Mersey ann an Devonport air Eilean Thasman, chàin riaghaltas na stàite agus grunn BP feadarail nach robh ann ach cleas agus leth-shùil air an taghadh fheadarail a thèid a ghairm san t-Samhain.
Ach tha am Prìomhair John Howard air cantainn gun robh an t-achd ag amas air goireasan an ospadail a dhìon o oidhirp leis an riaghaltas Thasmanach an ìre a thoirt a-nuas, agus mar sin, gum biodh AUD$45 millean a bharrachd ga lìbhrigeadh.
Thuirt an iris as ùire gun do sheall leughaidhean aig ìre na mara gun deach tsunami a chruthachadh. Chaidh gnìomhachd tsunami cinnteach a chlàradh faisg air Pago Pago is Niue.
Cha deach milleadh no leòn mòr sam bith aithris ann an Tonga, ach chaidh cumhachd a chall rè ùine, agus a rèir aithris cha d’fhuair ùghdarrasan Thonga an rabhadh tsunami a chur an PTWC a-mach mar thoradh air seo.
Bha ceithir sgoil dheug ann an Hawaiʻi air a’ chladach no faisg air dùinte Diciadain air fad ged a chaidh na rabhaidhean a thogail.
Chuir ceann-suidhe nan S.A., Seòras W. Bush, fàilte air an naidheachd cuideachd.
Luaidh fear-labhairt Bush, Gòrdan Jondroe, air gealltanas Choirèa a Tuath mar “ceum mòr a dh’ionnsaigh a’ chinn-uidhe gus di-niùclasachadh dearbhte a choileanadh air an rubha Choirèanach.”
Dh’èirich an deicheamh stoirm air a bheil ainm ann an ràithe huracain a’ Chuain Siar, stoirm fho-thropaigeach Jerry, sa Chuan Siar an-diugh.
Tha Ionad Nàiseanta nan Huracan (NHC) ag ràdh nach eil Jerry na chunnart dhan tìr aig an ìre-sa.
Rinn Feachd Einnseanairean nan SA tuairmeas gum briseadh 6 òirlich de dh’uisge na bancaichean-tuile a chaidh am milleadh roimhe.
Tha an t-uisge san naoidheamh uàrd, far an robh tuil suas ri 20 troigh rè huracan Katrina, suas ris a’ chrios an dèidh dhan uisge taomadh thar a’ bhanca-tuile faisg air.
Tha uisge a’ dòrtadh a-mach air a’ bhanca-tuile an-seo fad 100 troigh.
Nochd Rianadair nan Commons, Adam Cuerden, a dhoimheadas mu na chaidh a sguabadh às nuair a labhair e ri Wikinews air a’ mhìos seo chaidh.
“Bha esan [Wales] ag innse nam breugan dhuinn on toiseach ann. Sa chiad dol a-mach, le bhith a’ cur air gur ann air sgàth adhbharan laghail a bha seo. San dàrna àite, le bhith a’ leigeil air gun robh e ag èisteachd rinn, suas gus an do chuir e às dhan obair-ealain.”
Rinn frionas na coimhearsnachd gu bheil oidhirpean a’ dol an-dràsta dreachd poileasaidh a thaobh susbaint feiseil a dheasachadh don làrach-lìn a tha na dachaigh do na milleanan de mheadhanan le ceadachas follaiseach.
S e obair theòirigeach a bh’ ann gu ìre mhòr ach chaidh am prògram a sgrìobhadh airson na chunnacas de reul-chrios an t-saighdeir a riochdachadh.
Bhiodh a’ bhuaidh a bha an sgioba a’ sireadh air adhbharachadh le forsan làn-mara eadar stuth dorcha an reul-chrios agus stuth dorcha Slighe Chlann Uisnich.
Ceart mar a tha a’ ghealach a’ toirt tarraing air an talamh ’s ag adhbharachadh tìde na mara, ’s ann a tha Slighe Chloinn Uisnich a’ toirt forsa air reul-chrios an t-Saighdeir.
Cho-dhùin an luchd-saidheans gu bheil an stuth dorcha a’ toirt buaidh air stuth dorcha eile san aon dòigh ’s a bhios stuthan àbhaisteach.
Tha an teòiridh seo ag ràdh gu bheil a’ mhòr-chuid de stuth dorcha timcheall air reul-chrios suidhichte timcheall air an reul-chrios ann an seòrsa de riomball, agus tha e dèanta de tòrr bhloigheagan beaga.
Tha aithrisean telebhisein a’ sealltainn toit gheal a’ tighinn on fhactaraidh.
Tha na h-ùghdarrasan ionadail a’ toirt rabhadh do dhaoine a tha a’ fuireach faisg air an taigh-chumhachd fuireach a-staigh, uidheaman-fuarachaidh a chur dheth agus gun a bhith ag òl uisge às na gocan.
A rèir buidheann niùclasach na Seapaine, chaidh caesium agus aidheodain rèidio-beò a lorg aig an ionad.
Tha na h-ùghdarrasan am beachd gur e seo comharra gur dòcha gun do sgàin soithichean san robh connadh uràiniam aig an làrach agus gu bheil iad aoidionach.
Lorg an Dr. Tony Moll nàdar den chaitheamh (XDR-TB) a tha gu math seasmhach an aghaidh chungaidhean ann an roinn KwaZulu-Natal ann an Afraga a Deas.
Thuirt e ann an agallamh gun robh an gnè ùr “na adhbhar dragha is eagail mòr air sgàth an reata bàsmhorachd fìor àrd.”
Dh’fhaoidte gun do ghabh cuid dhe na h-euslaintich am buga san ospadal, ann am beachd an Dr. Moll agus bha co-dhiù dithis dhiubh nan obraichean-slàinte san ospadal.